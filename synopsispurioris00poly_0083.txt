DISPUTATIO VH.

DE

Sacro-Sancta Trinitate.

Praeside D. JOHANNE POLYANDRO.
Respondente TOBIA DAMMANNO.

THEsis 1.

UEMADMODUM fides Christiana Deum unum in Trinitate,

Q sic personarum Trinitatem in essentiae divinae unitate
veneratur.

II. De hac personarum divinarum Trinitate disputaturi, pri-
mum voceS, deinde rem ipsam examinabimus.

III. Vox personae apud Latinos, ut τοῦ προσώπου apud Grae-
cos, est aequivoca. Interdum enim larvam et qualitatem homi-
nis, seu conditionem externam denotat, ut Act. 1Ο, 34. interdum
subsistentiam ratione praeditam, ut 2 Cor. 1, 11. Nos hanc
vocem analogice ad personas Trinitatis accommodantes, eam
posteriori significatu usurpamus.

IV. Quamvis vox Graeca, πρόσωπον, cui nomen personae cor-
respondet, non οιύτςλεξεὶ, vel totidem syllabis in sacris literis
inveniatur personis divinis attributa, utrique tamen aequipollens
exstat in Epistola ad Hebraeos, cap. 1, 3. ubi Christus vocatur
ὁ χαρακτὴρ τῆς ὑποστάσεως τοῦ πατρὸς, id est, expressa imago
subsistentiae Patris.

V. Idem de vocabulo Trinitatis asserimus. Hujus enim syno-
nymum, ex lege conjugatorum, est tres. Numerus enim nume-
rans in concreto et numerus numeratus in abstracto, sunt idem
re ac significatione. Illum autem numerum Patri, Sermoni seu
Filio, et Spiritui Sancto Apostolus Johannes assignat, 1 Epist.
5, 7. cum ait: hos tres in coelo testificari.

VI. Quocirca sicut iis, qui sunt decem decas, sic tribus Tri-
nitas ascribi potest; et sicuti Apostolus ex voce Deus, dei-
tatem, Col. 2, 2} sic Patres Orthodoxi ex dictione tres, Tri-
nitatem recte deduxerunt.

VII. Etsi Patres Graeci posteriores οὐσίαν et ὑπόστασιν accu-
rate distinxerint, illam absolutam et communem, hanc singularem
et relatam naturam nuncupantes3 Latini tamen personae voca-

