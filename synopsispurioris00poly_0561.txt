Dr. MISSAE SACRIFICIO museus Anusfflus. 541

cans. Nemo siquidem adeo insanit ut verbum fide receptum
propterea ipsum Christi sacrificium nuncupet. 3. Quamvis sacra
Coena dici possit medium applicativum sacrificii crucis, non
idem tamen de Missa statui posset, cum in ea, non Deus fide-
libus Christum in cruce oblatum offerens, sed Sacerdos Chri-
stum Deo immolans repraesentetur.

XXXV. Postremae quoque hujus assertionis, Corpus ac
sanguis Christi in Missa offertur pro vivorum ac
mortuorum peccatis, falsitatem haec Christi verba arguunt,
Consunimatum est, Joh. 19, 30. Et Apostoli, Christus
unica oblatione consummavit in perpetuum eos
qui sanctificantur, Hebr. 10, 14. Item, Christus semel
oblatus ut tolleret multorum peccata, secundo abs-
que peccato conspicietur iis qui exspectant ipsum
ad salutem, Hebr. 9, 28. Quo axiomate Apostolus indicat,
inter Christi sacrificium semel in cruce factum pro hominum
peccatis, et ultimum ejus adventum, nullum tempus esse inter-
medium quo se rursum pro eorundem hominum peccatis in
hisce terris offerat. Ideo Bellarminus nobis largiri cogitur, nul-
lam fieri remissionem nisi in virtute sacrificii crucis, Lib. 1.
de Missa, cap. 11. Unde recte colligitur eam ex Missae vir-
tute non fieri. Nam si ‚ex hujus etiam virtute fieret, imperfec-
tum esset crucis Christi sacrificium. Neque ea in Missa fieri
potest, ex aliquo ordine ad sacrificium crucis, quoniam ordo
Sacramenti ad Christi sacrificium non communicat Sacramento
vim remittendi peccata, sed vim peccatorum remissionem morte
Christi acquisitam significandi, eamque in fidelibus obsignandi.

XXXVI. Praeterquam quod sex superiores assertiones Missae
definitioni· aspersae testimoniis S. Scripturae, ac conditionibus
in sacrificio expiatorio proprie dicto requisitis prorsus adver-
santur, earundem falsitas ex ipsa S. Coenae institutione, atque
ex Patrum Orthodoxorum scriptis probari potest. Nam, ut a
Coenae institutione incipiamus, Christus in ea panem et cali-
cem benedictione sua consecratum, non Deo Patri, sed discipulis
suis obtulit3 nec Patri dixit: accipe hoc sacrificium corporis et
sanguinis mei, sed suis discipulis: Accipite, comedite et bibite,
hoc est corpus meum, et Novum Testamentum in sanguine
meo, Matt. 26, 26. Luc. 22, 19. et sequentibus3 Sacrificulus e
contrario corpus et sanguinem Christi sub speciebus panis ‚et

