DE Dwm PRAEDESTINAHONE. 225

navit, etc. eosdemque vocavit, justificavit ac glo-
rificavit, et asseveratio ejusde-m Apostoli Rom. 11, 2. Non
abjecit Deus populum suum, quem praenovit, item
vers. 7. Electi assecuti sunt, reliqui occalluerunt,
et similia plurima.

XVIII. Etsi vero libenter concedamus, electionem ad salutem,
et salutis media, distincte posse considerari, sicuti Scriptura
quoque nonnunquam distincte proponit. negamus tamen, prop—
terea hos actus in Dei decreto revera esse diversos, quia unico
et simplici actu haec omnia determinavit, quemadmodum unico
et simplici actu onmia ab aeterno cognovit3 sed haec tantum
nostro considerandi modo dicuntur, propter multitudinem objec-
torum, quae hoc uno eligendi actu comprehenduntur3 inter
quae objecta ordinem aliquem in aeternitate dandum esse
agnoscimus. Quemadmodum qui multas res simul videt, uno
quidem obtuitu omnes videt, inter res visas tamen ordo ali-
quis constitui potest et solet.

XIX. Quum ergo nobis objicitur, supervacuam esse mediorum
ordinationem, quando electi jam actu aliquo antecedente ad sa-
lutem absolute sunt destinati, id ex Orthodoxae sententiae mera
ignorantia oritur, quia Deus nunquam quemquam absolute ad
salutem elegit, si τὸ absolute excludat media, quae Deus ad
salutis consecutionem ordinavit; sed ordinatio illa ad salutem
in Dei proposito, considerationem mediorum, quae ad salutem
necessaria sunt, ab aeterno, in eodem illo actu semper habuit
conjunctam. Unde et Paulus 2 Thess. 2, 13, inquit, Deus nos
elegit ab initio ad salutem in sanctificatione Spi-
ritus et fide veritatis, et Petrus 1. Epist. cap. l, l. et 2.
Electis secundum praecognitionem Dei Patris, in
sanctificatione Spiritus, ad obedientiam et asper-
sionem sanguinis Christi.

XX. Quod vero homo, cum finem certum sibi jam proposuit,
tum demum de mediis consultat, aut priusquam inter multa
media unum prae aliis eligat, deliberationem interponit, id ex
imperfectione intellectus ejus oritur, qui non nisi successive
haec cogitare atque seligere potest. In infinito vero actu divi-
nae sapientiae ejusmodi successiva actio locum non habet, sed
sicuti tam finis optimus, quam media ad eum consequendum

aptissima, simplici intelligentiae Dei, etiam ante omne decre-
15

