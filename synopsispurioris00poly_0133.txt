Da ΗΘΜ. AD IMAG. Dm GREATO. 111

demum plene felix, cum corpori conjuncta est. Unde corporis
necessaria ad beatitatem hominis resurrectio evincitur.

XXV. Non tantum autem separabilis a corpore, et super-
stes corpori. sed et natura immortalis est, quod Scripturae
testimoniis, et evidentibus argumentis probatur. Testimoniis
quidem e Vet. Testam., Ps. 49, 16. Eccl. 12, 7. 1 Sam. 28, 11.
1 Reg. 17, 21„ e Nov. Testa„ Mat. 10, 28. Phil. 1, 22. 23.
1 Pet. 3, 19. Apoc. 6, 9. et 7, 9. et passim.

XXVI. Argumentis: primo ex creationis forma, in-
spiratione enim Dei creata est, sine ulla omnino materia prae-
jacente, imo ex Deo ipso, assimilatione essentiae, adeoque ad
Dei imaginem. Nihil autem mortale immortalis Dei imago est.

XXVII. Deinde ex ipsius natura, quod essentia simplex
sit, nihil admixtum, concretum, copulatum aut coagmentatum
habens, unde neque secerni, dividi atque discerpi potest, ac
proinde interitus expers. Est enim interitus, quasi discessus,
secretio et diremptio earum partium, quae ante interitum junc-
tione aliqua tenebantur.

XXVIII. Quin ex praeclaris ani-'mi dotibus, effectiS,
divinisque functionibus. Miranda enim solertia ingenii,
cogitationis -celeritas, facilitas perceptionis, judicii acrimonia,
discursus et ratiocinatio de rebus omnibus, memoria rerum
praeteritarum, praesentium contemplatio, futurarum praevisio,
et maxime in se ipsam conversio et reflexio, suique contemplatio,
quae omnia a nulla elementorum compositione, sed diviniore
natura sunt, atque immortalem eam arguunt.

XXIX. Imprimis ex ipsa animae indita Dei cognitione
religioneque, veri et falsi, aequi et iniqui, juris et injus-
titiae, pulchri et turpis, honesti et inhonesti differentia et per-
ceptione, artium innumerabilium excogitatione et scientia. Eva-
nidus enim vigor non posset ad Deum immortalem et fontem
vitae assurgere, atque coelestia et divina, admiranda ingenii
vi perscrutari.

XXX. Ex conscientiae testimonio, quae ex reatu pec-
catorum horribiles terrores concipit. Nisi sane hominum animae
post mortem superstites essent, nihil causae haberent impii
cur de futuris poenis tantillum formidarent.

XXXI. Sed et cibus animae humanae est immortalis,
ut est Deus ejusque fruitio. Et ni anima esset immortalis, vana

