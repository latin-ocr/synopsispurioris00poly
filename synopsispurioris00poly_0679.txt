DE Vm Ac MORTE AETERNA ΕΤ CONSUMMATIONE SECULI. 659

ex iis vult patefacere. Hinc est quod Angeli, qui semper vident
faciem Patris, tamen ignorent diem Judicii, Marc. 13, 32. et
non nisi ex revelatione extraordinaria Dei accipiant, quae ex
ejusdem voluntate ad aedificationem Ecclesiae servis Christi pa-
tefaciunt, ut videre est Apoc. 1, 1. et 5, 3. ”

XXIV. Ex quibus etiam patet, speculum illud TrinitatiS, quod
nonnulli Pontificii fingunt, quasi in eo beatis in coelo omnium
hominum internae ac externae necessitates ac preces reluceant,
ne quidem cum aliis eorum sanioribus hypothesibus convenire,
quia omnia illa ex Dei libero decreto pendent. Quamobrem Deus
scrutationem cordium, et aliarum rerum ex causis contingenti-
bus pendentium cognitionem certam, ac universalem curam sibi
passim vendicat, ut alibi demonstratum est, cum de Sanctorum
invocatione est actum. Et vero Sacra Scriptura diserte testatur,
quod sicut nemo novit quae sunt in homine, nisi Spi-
ritus hominis qui est in ipso, sic nemo novit quae
sunt Dei, nisi Spiritus Dei, 1 Cor. 2, 11.

XXV. Ex hac Dei beatifica, et omnem captum hominis exce-
dente visione necessario nascetur totius hominis plenaria re-
novatio et sanctificatio, adeo ut pro proportione qua
mens beata Deum in sua gloria de facie in faciem intuetur
etiam cor hominis in amorem ejus, et admirationem omnium
operum ejus sit accendendum.

XXVI. Id demonstrat primo ipsa visionis hujus beatificae na-
tura. Nam fideles etiam hic omnes retecta facie gloriam
Domini ut in speculo intuentes, in eandem imagi-
nem transformantur de gloria in gloriam, sicut Apo-
stolus loquitur 2 Cor. 3, 28. quanto magis intuitus ille gloriosus
divinae essentiae, voluntatem hominis ac reliquas omnes virtu-
tes et facultates in consensum ejusdem sanctitatis et gloriae ra-
piet. Quemadmodum sol communicat speculo, a quo recipitur,
suam imaginem ac fulgorem.

XXVII. Demonstrat illud deinde Sacrae Scripturae perpetuus
tenor. Nam quemadmodum haec Dei visio non nisi mundis
corde promittitur, Matt. 5, 8. a non regenitis removetur,
Joh. 3, 3. item a carne et sanguine, 1 Cor. 15, 50. Quum
item in coelestem illam Jerusalem negetur introitus omni
quod pollutum est, aut abominationem facit, aut
mendacium, Ap. 21, 27. sequitur necessario totum hominem

