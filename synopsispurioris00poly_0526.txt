506 DISPUTATIO XLV.

suis magis commendaret, adeoque hac extrema coena Foederis
et Testamenti, morte paulo post sanciendi, monumentum sta-
biliret: locoque, puta in civitate Jerusalem, diversorio ac
triclinio magno, strato ac parato, in quo et Pascha
paratum fuit.

X. Et quidem postquam coenasset, Luc. 22, 20. scilicet
agni Paschalis coenam legalem cum Discipulis suis, idque non se-
cundum Judaicam traditionem, sed legis de ea praescriptum,
Marc. 14, 12. Luc. 22, 7. quae typus fuit Christi, 1 Gor. 5, 7.
et hujus Dominicae coenae antitypum, ut quae et Christum
agnum illum Dei, et sub liberationis Aegyptiacae memoria,
spiritualem designabat, 1 Cor. 5, 7. Nempe ut ita complemen-
tum veteris Sacramenti novi successione indicaretur. Quo re-
spectu inquit Christus, Desiderio desideravi hoc Pascha
vesci vobiscum antequam patiar.

XI. Imo praevia, ut complures volunt, pedum lotione.
Coena enim facta, Joh. 13, 2. surgens a Coena, vers. 4. lavit
suorum pedes, ex consueto Orientalium more, Luc. 7, 44. scili-
cet, ut facto exemploque suo ipsis praeiret ad modestiam atque
caritatem, benevolentiamque erga suos testaretur3 se nempe
esse qui suos lavet a sordibus suis, joh. 13, 8. 9. 10. 14. qua-
lesque' ad Sacra haec accedere oporteat, similitudine, non Sa-
cramento, edoceret. Quamvis occidua Ecclesia illam alibi, et
aliquando non sine abusu, pro Sacramento usurparit.

XII. Quin Christo iterum accumbente seu discum-
bente, Joh. 13, 20. ad morem in populo Dei tum susceptum,
ut qui non sedentes, sed accumbentes in lectulis (capitibus qui-
dem introrsum, pedibus vero extrorsum repositis, ita ut in pri-
orum sinum proximi fere recumberent, Joh. 13, 23, 25.) cibum
sumebant: nempe ut convivium significaretur, non sacrificium
(ut Pontificii volunt, qui altaria induxerunt Judaica et Gentili
κακοζηλίᾳ) quod alias stans ad altare peregisset.

XIII. Et quidem cum Discipulis seu Apostolis duo-
decim communem vulgaremque Coenam tum edentibus
seu coenantibus, ut habet V. Interpres: ut publicum con-
vivium, non privatus pastus indicetur. Quae tamen fractionis
panis, vinique benedictionis ritum, in memoriam Redemptionis
Aegyptiacae, adjunctum habuit, Luc. 22, 17. ut ex Ritualibus
Judaeorum libris patet, cui equidem Agape et Coena haec

