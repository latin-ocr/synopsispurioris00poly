408 DISPUTATIO XXXIX.

L. Idem est votorum objectum adaequatum, quod est precum,
nempe Deus, ad quem solum veri adoratores vota sua direxe-
runt, juxta praeceptionem ipsius, Deut. 23. Psal. 50. et 75.

LI. Quapropter Pontificios qui sua quoque vota Sanctis mor-
tuis ac Coenobiarchis nuncupant, pro sacrilegis idololatris hono-
rem soli suo Creatori debitum creaturis ejus attribuentibus jure
merito habemus.

LII. Forma votorum interna in eo consistit, ut praevia mentis
deliberatione libere fiant, atque ex certa fidei cognitione ac
fiducia, sine qua Deo placere nequeunt3 externa, ut etiam lingua
exprimantur, quae, licet Dei καρδιογνώστου respectu non sit
necessaria, ad nostri tamen zeli sanctique propositi vota nostra
Deo cum proximi quoque aedificatione offerendi testificationem,
non inutiliter adhibetur.

LIII. Finis votorum summus ac generalis est Dei gloria
subordinati ac speciales sunt:

1. Ut erga Deum, tum nostram resipiscentiam ob peccata
adversus ipsum commissa, tum nostram εὐχαριστίαν seu gratitu-
dinem ob beneficia ab ipso accepta testemur.

2. Ut hoc calcari ad cetera omnia pietatis, caritatis, justitiae
et misericordiae officia, quae a nobis proficisci possunt, magis
excitemur.

DISPUTATIO XXXIX.

DE

Purgatorio et Indulgentiis.

Praeside D. ANDREA RIVETo.
Respondente GUILIELMO SOESTIO.

Timsrs I.

osTQUAM in praecedentibus disputationibus actum est de
Officiis Christi, ejusdem Satisfactione pro peccatis nostris,
satisfactionis applicatione per veram fidem in hominis justifi-
catione, et eorum qui ejus participes fuerunt, gratitudine in

