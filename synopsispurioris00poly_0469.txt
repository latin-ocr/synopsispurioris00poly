Duff: ’ *³ π’

ΒΕ Cflmsro CAPITE Eccrnsnffl ET m: Auricnnisro. 449

Neque hujus summae potestatis nomina, aut res ulli communi—
cari possunt, nisi hujusmodi, et quatenus instrumentum et mi-
nisterium hujus potestatis includere possunt. Omnia enim illa
sese habent, ut immediate ac relative opposita, correlatis suis
correspondentia, Hebr. 3, 5. et 6. Adeo ut illi censeantur in
corpore, uxore, domesticis, filiis et fratribus, ministris et servis,
grege, regno atque aedificio: quocunque gradu et modo, etiam
cum respectu proprii officii cuique competenti, considerentur,
ut dum Ministri et Mysteriorum Dei dispensatores, Apostoli et
Architecti, Praefecti, Praesides, Duces, Episcopi, Presbyteri,
Pastores etc. Dei et Ecclesiae dicuntur. Non quod super
Ecclesiam Dei emineant, aut ei immineant, ac potestatem in
eam habeant aut exercere debeant, 1 Cor. 3, 21. 22. 23. 1 Pet.
5, 2. 3. et 4. sed tantum quod circa eam ut administri Dei
occupentur.

XVII. Unde sane nefas est, quod Pontificii nomina haec
summam et celsam illam potestatem praeferentia, Christoque
propria, inter Apostolos Petro, et inde ejus, ut volunt, suc-
cessori Pontifici Romano, sub quocunque demum respectu,
sive internae communicationis, sive externae gubernationis at-
tribuunt. Equidem Petrus ipse in Christi Ecclesia ejus minister
est, communi ac pari cum reliquis Apostolis ministerii aequa-
litate. Unde a Christo juxta ac reliqui Apostoli, sub eodem
Apostolatus nomine et munere, evocatus ac constitutus est, J oh.
1, 39. 40. Matt. 4, 18. 21. Mittitur et emittitur pariter, Matt.
10, 28. parilique potestate, ι1011. 20, 21. pariter promittitur, et
accipit Spiritum Sanctum. Neque Apostolorum quisquam se
reliquis superiori aliquo nomine ostentat, 1 Pet. 1. et 5, 1.
Apostolicus gradus summus est pariter, 1 Cor. 12, 28. Eph.4, 11.
Pari potestate munus exercent, Actor. 15, 28. Christus eos pa-
riter ὂμοθρόνους facit, Matt. 19, 28. Aeque Ecclesia fundata dici-
tur super fundamentum Apostolorum et Prophetarum, funda-
mentis novae Jerusalem ex aequo et citra ullam ὑπεροχὴν in-
scripta sunt nomina duodecim Apostolorum, Apoc. 21, 14. Et
peculiariter Jacobus, Cephas et Johannes aequaliter οἱ δοκοῦντες,
et pari gradu columnae dicuntur, Gal. 2, 6. 9.

XVIII. Singulariter vero Paulus negat, se ab hominibus aut
per hominem Apostolatum adeptum, aut ab hemine Evange-

lium accepisse, aut ductu ullius Apostoli praedicasse; cum aliis
29

