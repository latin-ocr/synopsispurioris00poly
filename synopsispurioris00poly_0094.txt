72 DISPUTATIO VIII.

Dei recte dicatur αὐτ-ἄθεος, necne; quod in Calvino post male-
dicum illum Genebrardum malitiose calumniantur quidam J esui-
tae, excusante tamen ipsum Bellarmino. Asserimus enim, Filium
Dei, si Deitatem seu essentiam ejus absolute spectes, et esse et
recte vocari αὐτόθεσν, quemadmodum a quibusdam Patribus eo
respectu sic vocatur. Sin vero eandem essentiam consideres ut
in Filio sub certo et distincto ὑπάρξεως τρόπῳ subsistentem,
tum Deum esse de Deo et lumen de lumine, quemadmodum in
Symbolo Niceno definitum est.

XIX. Quae hactenus de Persona Patris dicta sunt, Filii Dei
notitiam nobis quoque manifestant, quia relatorum haec natura
est, ut simul sint et cognoscantur3 ut tamen orthodoxa haec
doctrina adversus veteres et hodiernos Haereticos tanto firmius
stabiliatur, quaedam praeterea de eo nobis sunt explicanda.

XX. Est ergo Filius Dei secunda Trinitatis persona, ab ae-
terno a Patre genita, ejusdem cum Patre divinitatis ac essen-
tiae, et tamen a Patre ac Spiritu Sancto per proprietates suas
characteristicas realiter distincta. Cujus definitionis nonnulla
membra ex antecedentibus satis liquent, quae vero ulteriore
demonstratione opus habent, sequentibus proponentur.

XXI. Ea autem ad haec duo capita a nobis ordinis causa
revocabuntur. Primo demonstrabimus adversus Samosatenianos,
Arrianos et Socinianos, Filium Dei esse Patri vere ὂμοούσιον,
id est, ejusdem cum Patre essentiae ac divinitatis. Deinde ad-
versus Sabellianos et Servetianos, eum tamen esse veram et
distinctam a Patre personam.

XXII. Filium Dei esse Deo Patri vere et absolute δμοούσιον,
demonstratur sequentibus duobus immotis fundamentis. Primum
petitur ex diversis Iocis Veteris Test. in quibus, quae de vero
atque aeterno Deo ac Patre intelliguntur et praedicantur, eadem
quoque in Novo Test. de Jesu Christo Dei Filio intellecta et
praedicata esse asseruntur3 quod nisi eadem utriusque esset
essentia ac divinitas, fieri nulla ratione posset.

XXIII. E multis locis ejusmodi, haec tria tantum proferimus.
Num. 14, 22. Ps. 95, 8. Es. 63, 10. et alibi passim verus Jehova
et Deus Israelis tentatus dicitur in deserto ab Israelitis, Paulus
vero 1 Cor. 10, 9. Christum ab iis fuisse in deserto tentatum,
disertis verbis ait. Ps. 102, 26. de vero Jehova et Deo Davidis
dicitur: Tu ab initio, Domine, terram fundasti, et

