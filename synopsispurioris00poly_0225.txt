DISPUTATIO XXII.

DE

Evangelio.

Praeside D. JOHANNE POLYANDRO.
Respondente PETRO DOORNYCK.

Tarsis I.

UEMADMODUM per legem, de qua supra disputavimus, morbi

Quostri spiritualis, nimirum peccati, contagium ac labes,
sic ejus remedium per Evangelium cognoscitur.

II. Vox, Evangelium, denotat apud classicos auctores pro-
fanos, 1. Quodvis bonum ac laetum nuncium de re qualibet
grata atque exoptata, Aristoph. in Plut. August. Lib. 2.
contra Faustum, et 18. De Civitate Dei c. 35. 2. Prae-
mium quod hujusmodi nuncium afferentibus olim dari solebat,
Hom. Odyss. ξ. Cicer. L. 2. ad Att. ep. 8. 3. Sacrificia ac
preces quae pro re feliciter gesta decernebantur, Plato in
Phocione. Xenoph. Lib. 2. Isocrat. in Areop.

III. In sacris literis κατ’ ἐξοχὴν significat felicissimum nun-
cium ac jucundissimum de salutari Redemptoris nostri Jesu
Christi adventu. Ibique interdum generatim, interdum speciatim
sumitur.

[V. Generatim sumpta, ipsam de Christo promissionem Evan-
gelicam ejusque impletionem complectitur, ut Gal. 3, 6.

V. Speciatim sumpta atque ad Christi exhibitionem restricta,
primo historiam denotat de Christo, in carne manifestato, ut
Marc. 12.

VI. Secundo, pro laeta usurpatur doctrina ac praedicatione
de hominum peccatorum reconciliatione cum Deo, per gratuitam
peccatorum remissionem morte Christi expiatoria ipsis par-
tam, quibuslibet indefinite oblatam, pauperibus spiritu atque in-
fantibus revelatam, credentibus vero singulariter applicatam, ad
horum salutem et misericordiae divinae cum justitia conjunctae
patefactionem laudemque sempiternam, 1 Cor. 9, 14. 15. et seqq.

VII. Causa efficiens principalis Evangelii est Deus, Pater,
Filius et Spiritus Sanctus, tum decreti divini de illo hominibus
nunciando, tum nunciation‘is ipsius respectu.

