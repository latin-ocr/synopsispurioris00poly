DE S.S. THEOLOGIA. 3

quae est secundum pietatem, ac sapientes reddat ad ipsorum
salutem et gloriam suam aeternam.

X. Genus Theologiae, vel scientiam, vel sapientiam facimus.
Scientiam quidem,

1. Quia S. Scriptura epitheta et effecta scientiae ipsi attribuit,
Es. 53‚.11.Jer. 3, 15. Joh. 17, 3. 2 Cor. 8, 7.

2. Quia est notitia rerum necessariarum, vel absolute, ut Dei
et attributorum ejus3 vel ex hypothesi voluntatis Dei, ut cultus
et operum ipsius.

3. Quia veritatis parit ἐπίγνωσιν, Tit. 1, 1, id est, certam
mentique profundissime infixam agnitionem evidentissimis suis
demonstrationibus, vel per priora et principia constitutionis, ut
Matth. 11, 26. Eph. 1, 5, vel per posteriora et principia
cognitionis, ut Rom. 1, 20.

ΧΙ. Sapientiam quoque genus Theologiae facimus, his moti
rationibus:

1. Quoniam Salomon hoc nomine eam nuncupat, Prov. 1,
cap. ac sequentibus, et Apostolus Paulus, 1 Cor. 1, 21.
et 12, 8.

2. Quoniam principia sua reliquarum scientiarum principiis
longe altiora, nempe, sacrosancta et augusta Dei ipsius mysteria
humano ingenio inscrutabilia, hominibus methodo docendi exac-
tissima atque excellentissima proponit.

3. Quoniam ejus contemplatio potissimum versatur circa sub-
jecta aeterna, infinita, ineffabilia, immota, spiritualia, coelestia,
nullique transmutationi aut corruptioni obnoxia, ut hac de re
fuse scribit August. Lib. 12, de Trin. cap. 14. ⁷

4. Quod haec veluti omnium disciplinarum norma architecto· .

nica, ac suprema omnium actionum rationumque arbitra ceteris ’

scientiis praeluceat, iisque modum bene et beate vivendi, omnia-
que ad Dei gloriam referendi praescribat. Quidquid enim homo
(ut ait Augustinus, Lib. 12, de Trin. cap. 14.) extra
Theologiam didicerit, si noxium est, in Sacris Scripturis dam-
natur, si utile, ibi invenitur et approbatur.

XII. Objectum Theologiae cum res divinas esse asserimus,
sub hac applicatione complectimur: 1. Deum ipsum. 2. Dogmata
et beneficia divina ad salutarem Dei cognitionem, communionem, ¹,
et fruitionem necessaria. 3. quaecunque sunt in rerum natura a ·.
Deo creata et ordinata, quatenus ad Deum tamquam ad suum

