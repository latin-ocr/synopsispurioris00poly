490 DISPUTATIO XLIV.

II. Horum autem Sacramentorum primum est Baptismus, quod
ideo Sacramentum regenerationis nostrae, et initiationis in Ec-
clesiam appellatur; uncle et Hebr. 5, 2. Baptismatum doctrina
inter prima Christianismi fundamenta post poenitentiam et fi-
dem recensetur, et tota Apostolorum praxis ostendit, cum ipso
in Ecclesiam externam, per fidei et resipiscentiae professionem,
ingressu, Baptisma in ejusdem rei signum semper fuisse adhibitum.

III. Ut ergo ad explicationem ejus progrediamur, βάπτω et
βαπτίζω, a quo βαπτισμὸς, proprie tingere et lavare significat,

cujus significationis exemplum apertum est Luc. 11, 38. atque ’

inde et poculorum et aeramentorum, ac lectulorum Pharisaicae
lotiones [Rom-wrm} vocantur Marc. 7, 4. et lotiones ceremoni-
ales Veteris Testamenti, Hebr. 9, 10. Metaphorice vero vox ea
solet sumi pro copiosa donorum spiritualium effusione, aut ve-
hementi rerum tristium ac dolorum immissione.

IV. Hinc orta est distinctio, ab ipso Tertulliano usurpata,
inter Baptismum fluminis seu aquae, ex Matt. 3, 11. flaminis
seu Spiritus, ex Act. 1, 5. et sanguinis seu Martyrii, ex Marc.
10, 38. Quibus alii addunt Baptismum luminis, seu doctrinae,
ex Act. 18, 25. quia verbi praedicatio lumen intellectui homini
affundit, ejusque mentem luce sua lustrat atque illustrat.

V. Nobis autem proprie de Baptismo fluminis seu aquae est
agendum, quod ut compendiose atque ordine fiat, 1. De ejus causa
efficiente, 2. De 'materia et forma ipsius, 3. De fine et effectu3
ac denique de ejus subjecto et quibusdam adjunctis, agemus.

VI. Causam efficientem principalem seu institutricem
hujus Sacramenti esse ipsum Deum, patet ex Matt. 21, 25. ubi
Baptismus a J ohanne administratus, ex coelo esse dieitur et non
ex hominibus3 et ipse Baptista testatur, Joh. 1, 33. eundem
esse qui ipsum misit, ut baptizaret aqua, qui ei dixit, super
quem videbis Spiritum descendentem, ass-manentem super eum,
hic est qui baptizat Spiritu Sancto.

VH. Unde colligimus, formulam illam Baptismi‚ quam Chris-
tus praescribit discipulis suis, Matt. 28. et Marc. 16. non eon-
tinere primam Baptismi institutionem, sed ejus ad omnes gentes
extensionem ac strictiorem administrandi modum.

VIII. Statuimus enim oum Ecclesiis Reformatis eundem om-
nino esse, si ejus substantiam spectes, Baptismum a Johanne
inchoatum, et ab Apostolis ex Christi mandato continuatum,

 

