DE STATU HUMILIATmNIs CHRISTI. 265

irasceretur? aut quomodo Patrem aliis sua intercessione pla-
caret, quem infensum sibi haberet? ut scite Calvinus, calum-
niam retundens, quam salutaris hujus doctrinae nomine patie-
batur.

XI. Ex dictis sequitur, injuriam Deo facere tamquam injusto,
Christo tamquam imprudenti, qui asserere audent, minimum
sanguinis Christi guttulam, minimam lacrymulam, minimum
pectoris gemitum, sufficere potuisse ad redemptionem generis
humani, qui omnia, quae Christus ultra pertulit, hac praepos· v
tera dignitatis ejus praedicatione superflua reddunt, et mortem
non necessariam innuunt, quae tamen onmes illos dolores cor-
poris et animae secuta est; in qua fuit vera, non δοξαστὸς,
corporis et animae Christi a se invicem separatio, secundum
unionem naturalem, secundum effectus et secundum locum3
manente nihilominus hypostatica duarum naturarum unione,
corpus et animam sustentante: nam cuni in symbolo confitea-
mur, Filium Dei fuisse mortuum et sepultum, quae de eo dici·
non possunt, nisi secundum humanam naturam, quae autem
sunt humanae naturae vel partium ejus, non dicuntur de Filio
Dei nisi ratione unionis, consequens est, etiam in morte ver-
bum mansisse conjunctum partibus separatis.

XII. Mortis vero tempore Christum fuisse hominem, quod
asseruit sententiarum magister, Lib. 3. dist. 23. secundum
sermonis proprietatem, hac ducti ratione negamus, quia
Christus vere mortuus est, et ad mortem hominis pertinet, ut
per mortem desinat esse homo, vel animal, separatione animae
quae utriusque rationem complebat. Quocirca tum simpliciter
hominem non dicimus, sed hominem mortuum per determina-
tionem alienantem, suumque determinatum interimentem. Ne
cum Apollinari sentiamus, λόγον corpori unitum fuisse ut for-
mam materiae, quod veri hominis rationem destrueret.

XIII. Mortem veram excepit vera sepultura Christi, secundnm
suum idem unius corpus3 quod in sepulcro corruptum non fuit
per incinerationem aut resolutionem in sua ele-
menta, quam Damaso. Orth. fid. L. 3. cap. 27. διάλυσιν καὶ
ἀφανισμὸν vocat, etsi per separationem formae viventis desierit
esse vivum corpus, Ps. 16, 10. et Act. 2, 21, et cap. 13, 35.
Habet vero sepultura certae mortis rationem, quae in monu-
mento novo facta fuit, ne postea aliquis alius resurrexisse fin-

