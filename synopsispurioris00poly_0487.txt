DE MINISTRORUM Ecomsmsricoauiu VOCAT. ET FUNc‘r. 4⁴57

demque ad usum fidelium applicationi. Unde Prophetia cum
manuum impositione, per quam olim fiebat ordinatio Pastorum,
ab Apostolo conjungitur, 1 Tim. 4, 14.

XXXVIII. Post tempora Apostolorum Episcopus collegio
Presbyterorum praepositus, Pastoribus electis manus plerumque
coram facie Ecclesiae primus imponebat, deinde ceteri quoque
Presbyteri, secundum Canonem 4. Concil. Carthaginensis: Pres—
byter cum ordinatur, Episcopo eum benedicente,
et manus super caput ejus tenente, etiam omnes
Presbyteri, qui praesentes sunt, manus suas juxta
manus Episcopi super caput illius teneant. Tandem
solus Episcopus secundum posteriores Canones Ecclesiasticos
(ut testatur Leo in Epistola ad Episcopos Galliae
et Germaniae) Presbyteros et Diaconos consecrabat.

XXXIX. Pastorum electionem, eorumque ordinationem cum
toti Presbyterio communem esse dicimus, ad Ecclesiam jam
plene constitutam respicimus. Nam ubi hujusmodi nondum est
Ecclesia, ibi negotium illud aliter, pro re nata, geri potest.

XL. Antequam haec ad nostrarum Ecclesiarum reformatarum
Pastores accommodemus, munus quod obeunt, primitus ac divi—
nitus institutum esse, pro certo ponimus, cum primariae partes
sacri ipsorum ministerii, normae omnibus Pastoribus, ab ipso
Christo, Matt. 28, 20. et 18, 17. praescriptae, omnino respon-
deant, cujusmodi sunt pura verbi divini praedicatio secundum
Scripturas, legitima Sacramentorum administratio, recta- et
sedula disciplinae Ecclesiasticae procuratio.

XLI. Vocatio primorum quorundam Pastorum orthodoxorum,
qui Christi Ecclesias foeda quondam Antichristi idololatria
diraque tyrannide deformatas admirabili zelo, fide, et industria
reformarunt, partim fuit ordinaria, partim extraordinaria. Ordi—
naria, quatenus ad eam fuerunt, aut in Romana, aut in Eccle-
sia aliqua reformata, ordinati. Extraordinaria, quatenus ut malo
extraordinario remedium extraordinarium afferrent, extraordi—
nariis ad illam functionem dotibus instructi fuerunt.

XLII. Si vero ex illis aliqui in principio reformationis abs-
que praevia certae cujusdam Ecclesiae vocatione Evangeliuni
Christi plebi ipsis reclamanti annunciarunt, illi eodem spiritu
ad illud opus sacri Ministerii acti fuerunt, quo olim Apollos,
Cyprii et Cyrenaei, qui olim in Judaeorum Synagogis et coram

