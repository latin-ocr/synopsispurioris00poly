PRAEFATIO

ΑΙ)

ILLUSTRISSIMOS, POTENTISSIMOSQUE

HOLLANDIAE WEST-FRISIAEQUE ORDINES.

Illustrissimi ac Potentissimi DD. Ordines,

Duo sunt Reipublicae Christianae firmamenta, Veritas et
Pax: quarum illa spiritualis nostra cum Deo communio, hac
mutua cum hominibus societas in his terris stabilitur. Veritati
Propheta Zacharias, ut duci et magistrae, principem, Paci, ut
pedissequae, proximum locum merito assignat, cum nos admo-
net, ut veritatem et pacem diligamus. Veritas etenim natura
sua perpetuo est justa, Deo grata, eamque profitenti salutaris:
Pax vero, si a veritatis tramite deflectat, fit injusta, Deo
exosa, et cuilibet eam sectanti exitialis. Hinc Apostolus Paulus
quoslibet Christianos adhortatur, ut cum omnibus hominibus in
pace vivant, sub hac duplici conditione, quantum in ipsis
est, et, si fieri potest: salva nempe veritatis professione.
Quod ii recte perpendentes quibus vos in hac illustri dignitate

successistis, pacem quidem omni ratione colere ubique studue-

