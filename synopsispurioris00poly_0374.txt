352 DISPUTATIO XXXIV.

tria consectaria eliciunt, 1. Legis observationem sanctis in hujus
vitae stadio esse possibilem.v 2. Opera carnis, quae justis sanc-
torum operibus admiscentur, non esse peccata mortalia legi
repugnantia, sed delicta venialia praeter legem commissa, ac
proinde justitiae ipsorum legi consentaneae non officere. 3. Sanc-
tos plura et majora praestare posse, quam ex legis praeceptis
teneantur. ,

XXXIII. Testimonia Scripturae quibus primum suum consec-
tarium probare satagunt, ab 'ipsis perperam citari, his demon-
stramus argumentis. Primo, quod nusquam locorum ab ipsis
productorum agatur de mandatorum Dei observatione, aut jus-
titia sanctorum universali legi divinae secundum graduum per-
fectionem ad amussim respondente3 sed alia loca testentur de
studio et conatu obedientiae universalis, seu de justitia incho-
ata, gradibus quidem incompleta, sed legi, quoad animi since-
ritatem, omnesque obedientiae partes, conformi, ut Jos. 12, 15.
1 Reg. 14, 8. 2 Reg. 23, 25. 2 Chron. 15, 12. Ps. 119, 11. Luc.
1, 6. Act. 13, 22. Alia vero de justitia sanctorum particulari,
aut causae, ut Ps. 7, 27. et 119. aut facti, ut Ps. 106, 30. Se-
cundo, quod alia agant de illorum officio qui ad perfectionem
justitiae universalis aspirare tenentur, ut Joh. 14, 21. Rom.
13, 8. Gal. 5, 14. Col. 4, 12. 4. Alia de majore provectiorum
prae ceteris progressu, vel in cognitione fidei, ut 1 Cor 2, 6.
Hebr. 5, 14. vel in ejus praxi, ut Phil. 3, 15. Jac. 3, 2. Tertio,
quod promptam crucis tolerantiam nobis commendent, ut et
alacrem mandatorum Dei exsecutionem, Matt. 11, 30. 1 Joh. 5, 3.

XXXIV. Quam prave secundum Pontificiorum consectarium
ex Apost. Johannis testimonio, 1 Joh. 3. 9. deducatur, ipsa
illius loci collatio cum sequente, 1 Joh. 5, 8. ostendit. Poste-
riore enim loco Apostolus sui ipsius interpres, priorem non de
quovis peccatO, sed peculiariter de peccato ad mortem acci-
piendum esse innuit3 cum regenitos illius peccati immunes esse
asseverat, alioqui prior Apostoli enunciatio, nimirum 1 Joh.
3, 9. esset contradictoria superiori, 1 Joh. 1, 8. qua neminem
peccati expertem esse asserit.

XXXV. Tertium ipsorum consectarium falso quoque nititur
fundamento. Nam sicuti Scriptura mandata Christi singularia,
quae ratione muneris aut doni singularis quibusdam tantum
praescribuntur, nullibi vocat consilia mandatis legis moralis

