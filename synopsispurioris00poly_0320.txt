298 D1sPUTA'r10 XXX.

hominum cum Christo communio colligatur, ex ipsius Christi
effato liquet, quo carnem suam ex se absque Spiritu ac veri-
tate nemini ad salutem prodesse asserit, Joh. 6, 63. nec non
ex limitatione Apostoli, qua omnes qui cum Christo sunt
ex uno parente, ad eos restringit qui sunt hujus fratres in
medio Ecclesiae, ao pueri huic a Deo Patre dati, Hebr. 2,
11. 12. 13.

XXX. Secundum argumentum sumitur ex Adami compara-
tione cum Christo, Rom. 5, 12. Quam comparationem ab ipsis
perperam intelligi ex ipsa utriusque Adami descriptione ostendi
potest. Prior enim Adamus, Christi typus, ut caput et princi—
pium omnium hominum in peccatis conceptorum, posterior,
nempe Christus, ut caput hominum fide justificatorum ab Apo-
stolo definitur, ut innuat, prioris peccatum ad omnes ipsius
posteros per naturam communem promanare, posterioris vero
beneficium solis credentibus ab illa communi sorte exemptis
per gratiam specialem communicari.

XXXI. Tertium argumentum petitur ex promissionibus voca-
, tionis ad salutarem Dei cognitionem, signo tenus universalibus,
quales sunt, Omnes docti erunt a Deo, Joh. 6, 45. Ef-
fundam ex Spiritu meo in omnem carnem, Act, 2, 17.
et similes. Quo universalitatis signo, nimirum, Omnes, non
singula generum, sed genera singulorum denotantur, ut patet
ex thesi 15. et 26. nec non ex quotidiana experientia, atque ex
iis Sacrae Scripturae locis, in quibus vox, Omnes, ad quosvis
homines distributive retertur, qui absque ullo gentis, aetatis
atque sexus discrimine ad salutarem illam Dei cognitionem per
Evangelii ministerium evocantur, ut Rom. 14. Eph. 2, 17.
Ι Tim. 2, 1. 3 4. Tit, 2, 2. 3. 6. 9. 11. etc.

XXXII. Modus vocationis opposite consideratus in externum
et internum distinguitur. Ille foris per verbi et Sacramentorum
administrationem, hic intus per operationem Spiritus Sancti
peragitur.

XXXIII. Non semper Deus utrumque vocationis modum ad
hominum conversionem sibi possibilem adhibet, sed quosdam
interno tantum Spiritus Sancti lumine ac numine absque ex-
terno verbi sui ministerio ad se vocat. Qui vocationis modus
per se quidem est ad salutem sufficiens, sed rarus admodum,
extraordinarius, nobisque incognitus.

