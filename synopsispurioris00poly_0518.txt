498 ΒΙεΡυΤΑΤΙο XLIV.

Baptismum commissa, non nisi poenitentibus et credentibus
remitti, sicuti ea quae ante Baptismum commissa fuerant, non
aliter remissa sunt, tamen idcirco novo aliquo Sacramento ad.
hujus beneficii reparationem negamus esse opus, quum in toto
Novo Testamento Scriptura Sacra nullum aliud poenitentiae
aut remissionis peccatorum Sacramentum noverit, quam solius
Baptismi.

XXXVII. Sed sicut ipsi fatentur, ad peccata quotidiana seu
venialia, ut vocant, sufficere poenitentiam ordinariam, et preca-
tionem Dominicam, cum Baptismi memoria3 ita nos etiam
asserimus, in peccatis gravioribus et extraordinariis sufficere
extraordinariam poenitentiae ac fidei excitationem, cum recursu
ad foedus illud quod per Baptismum initio nobis fuit obsigna-
tum: quemadmodum, si uxor fidem conjugii violavit, ut vir
cum uxore reconcilietur, non opus est novo conjugio, aut novis
conjugii arrhis, sed sufficit facti seria poenitentia ¹cum veteris
conjugii confirmatione.

XXXVIII. Hanc Baptismi perpetuam efficaciam testatur no-
bis non tantum novi foederis per Baptismum sanciti natura,
ac perpetuitas, quae nobis describitur Esai. 54, 10. Hebr. 8, 12.
et passim alibi, sed etiam circumcisionis exemplum, qua idem
foedus, si substantiam spectes, fuit confirmatum, et tamen tum
temporis poenitentia remissionis peccatorum postea subsecuto-
rum, vel Pontificiis fatentibus, sacramentum non fuit, sed tan-
tum unicum circumcisionis sigillum ad perpetuam fidei justitiam
et cordis circumcisionem poenitentibus obsignandam suffecit.

XXXIX. Testatur hoc idem frequens Sacrae Scripturae con-
suetudo, quum a Baptismi usu et memoria argumenta ducit,
quibus jam antea baptizati ad veteris hominis et cupiditatum
ejus subinde resurgentium ac sese prodentium abolitionem, ac
novi hominis perpetuam vivificationem assidue monentur, sicut
videre est, Rom. 6, 2. 1 Cor. 12, 12. Gal. 3, 27. Eph. 5, 25.
Col. 2, 12. etc. atque ideo non tantum salutis initium ad Bap-
tismum refertur, sed etiam ipsa salus et vita aeterna, Marc.
16, 16. 1 Pet. 3, 21. et alibi. ,

XL. Imo vero absurdum est et impium, homini jam fideli et
baptizato, aliam satisfactionem, aut aliud meritum ad remis-
sionem ullius peccati proponere, quam Christi, aut aliam pro-
pitiationem, aut reconciliationem cum Deo, quam per eum san-

