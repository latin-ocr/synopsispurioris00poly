536 DisPu'rAno XLVI.

XVII. Si dixerint, quod solent, sacrificium Christi semel in
cruce peractum, quotidie in Missa continuari, ex eo necessario
sequitur, prius Christi sacrificium esse imperfectum. Nam quod
continuatur, nondum consummatum est, et quod aliquoties ite-
ratur, pro imperfecto habendum est, aut non valet ratio Apo-
stoli probantis, Hebr. 9. et 10. Sacrificia Veteris Testamenti
propterea fuisse imperfecta, quod saepius iterarentur.

XVIII. Ex quibus concludimus, ἀσύστατον quoque esse Pon-
tificiorum distinctionem, inter sacrificium crucis cruentum et
Missae incruentum. Si enim omnis oblatio expiatoria necessario
fit cun] effusione sanguinis, ut liquet ex hoc axiomate Apostoli,
Hebr. 9, 22. Absque sanguinis effusione non fit re-
missio, Missa nullo titulo sacrificium expiatorium dici potest.
Haec praeterea distinctio ex ista Bellarmini confessione refelli
potest, In Ecclesia est unum tantum verum ac pro-
prium sacrificium, Lib. 1. de Missa, cap.2.Atqueillud,
confitente ibidem Bellarmino, est sacrificium Christi in cruce
peractum, quod verbis utens Augustini, verissimum et perfec-

tissimum nuncupat. Quamobrem Missa illud esse nequit, cum ·³

duo re diversa, non simul sint coaequaliter verissima et perfec-
tissima; sin duo talia statuantur sacrificia inaequaliter et sub-
ordinate, Christi sacrificium in cruce peractum, non unum, sed
prius nominandum est, et falsa erit Apostoli assertio, quod
Christus semel duntaxat se obtulerit. ι

ΧΙΧ. Nec Bellarminus ex censura tam suae, quam anteces-
sorum suorum inscitiae hoc effugio elabi potest, Sacrificium
Missae esse sacrificium commemorativum et re-
praesentativum, Guill. Alanus de Eucharist. Sacrif. Lib. 2.
cap. 11. Bellarm. Lib. 1. de Missa, cap. 2. Nam quod est ali-
cujus rei commemorativum et repraesentativum, non magis est
res ipsa, quam tempus praeteritum est praesens, aut signum
res signata. Sacrificium utique est rei praesentis perficiendae,
commemoratio rei factae et praeteritae.

XX. Tertia Pontificiorum assertio, In Missa corpus et
sanguis Christi immolantur, non minus falsa est, quam
duae praecedentes. In omni enim sacrificio quod vere ac proprie
immolatur, non solum requiritur ut illud adsit, sed ut etiam sit
mortale. At Christus corpus suum e terris in tertium coelum
transtulit, atque ab omni mortalitate in aeternum asseruit. Quo-

 

