58 DISPUTATIO VI.

fieri possunt. Est autem Potentia Dei attributum, quo Deus
vivus, intelligens, ac volens, vi et facultate valet ad exterius
agendum. Quae quidem simpliciter, et seorsim a voluntate con-
siderata, Absoluta est, et ad omnia possibilia refertur, non
item ad simpliciter imposssibilia, Mat. 3, 9. et 19, 26. Luc.
1, 37. conjuncta vero cum voluntate Actualis est, Ps. 115, 3.
Eph. 1, 11. quae immediate vel mediate (unde appellatur Deus
Sebaoth, exercituum) exercetur.

XXXVII. Est vero ea potentia Dei, in Deo simpliciter, im-
mutabiliter et infinite, ita ut non per qualitatem, sed per se,
non ab alio, sed a se potens sit Deus, non potentia passiva, sed
ἐνεργουμένη, Eph. 3, 20. non incipiat aliquid posse quod ante
non potuerit, sed quod potest, ab aeterno potuerit, Rom. 1, 20.
nec plura, nec pauciora possit, sed omnia possit quae velle fa-
cere potest, potentiamque exerceat in iis quae vult esse, idque
sine labore, aut diffficultate. Atque in hoc potentiae suae
exercitio, et alia, et aliter, plura, majora et excellentiora, vel
minora et pauciora potest. Unde etiam Scriptura impotentiam
a Deo removet, potentiam, robur, fortitudinem, efficacitatem
tribuit, 1 Cor. 1, 25. Eph. 1, 19. 1 Tim. 6, 15. 16. et potens,
et solus potens, et El Saddai, seu omnipotens dicitur, Gen. 17.
Apoc. 1, 8.

XXXVIII. Cum istis, tum vita Dei intelligentis et volentis,
tum potentia, cohaeret Dominium Dei, vis, potestas et auc-
toritas in omnia quae extra se potest et vult facere, et facit3
quod item est aeternum et immutabile. Unde etiam Dominus
dicitur, et Dominus Dominorum, Deus Deorum, Rex regum,
1 Tim. 6, 15. et habere potestatem liberrimam et absolutam
in onmia, Rom. 9, 21. Mat. 20, 15. quod est ἀδέσποτον et
αὐτεξούσιον esse. Atque ab eo fluit et est omne Dominium,
Rom. 13, 1.

XXXIX. Affectus boni (qui in hominibus passiones sunt)
et Virtutes, tuni Intellectus, tum Voluntatis, quae in illis
ethici et morales habitus sunt, affectuumque moderationem
designant3 quales sunt, veritas, amor, bonitas, benignitas, cari-
tas, beneficentia, misericordia, longanimitas3 ira, odium, justitia,
et denique sanctitas, etc. de Deo vere et proprie, submota
scilicet omni imperfectione, dicuntur3 ac nihil aliud sunt quam
ardens erga nos Dei voluntas, ejus in creaturis potentia et

