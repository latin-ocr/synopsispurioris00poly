620 D1spnm10 L.

ex consentiente officio sit exhibendus, Rom. 13, 6. 7. 1 Tim.
5, 17. Hebr. 13, 7.

XLVI. Utraque administratio suis e contrario distinguitur
differentiis, tum quoad verbi Dei ac disciplinae custodiam (quae
sunt duae partes juris divini) tum quoad inaequalem honoris
ipsis debiti communionem.

In verbi divini custodia potestas politica a ministerio eccle-
siastico 6 differentiis distingui debet.

Prima est, quod in verbi divini expositione Pastores loqui
debeant, et interpretari: Magistratus autem audire et informari,
eadem ratione qua Cornelius Centurio et Sergius Proconsul,
quorum ille a Petro, hic a Paulo fuit edoctus, Matt. 28, 19. 20.
Ps. 2, 10. Act. 10, 32. Act. 13, 7.

Secunda est, quod in Ministerii sui executione Pastores et
presbyteri, potissimum ac proprie interiori homini praemia
ac poenas spirituales Christi nomine denuncient: Magistratus
vero exteriorem hominem corporalibus bonis aut poenis af-
ficiant, Matt. 18, 17. 18. Joh. 20, 22. 23. 1 Tim. 1, 20. Rom.
13, 3. 4.

Tertia, quod verbi administri nudam legis actionem et ipso-
rum tantum praemiorum ac poenarum, quae verbo Dei ex-
presso continentur, executionem, potestas vero civilis praemi-
orum ac poenarum corporalium, pro circumstantiarum in ejus
praxi occurrentium varietate, arbitrariam sanctionem et execu-
tionem habeat: sic tamen, ut sanctio illius sit potestatiS, penes
quem est summa rerum executio, id est, potestatis Regis, vel

Principis in Monarchia, et Optimatum in Aristocratia, Deut. ψ

4, 2. 1 Cor. 1, 23. Gal. 1, 8. Apoc. 22, 18. 19. Matt. 20,15.
Joh. 19, 11. Rom. 13, 4.

Quarta, quod Presbyteri Ecclesiae nihil nisi alieno, id est,
Christi; Magistratus vero suo quoque imperio nonnulla prae-
scribant. Gubernatio enim „Ecclesiastica est omnino ὑπηρετικὴ,
seu ministerialis. Politica vero, quamvis Dei respectu etiam sit
ministerialis, imperio atque auctoritate est instructa.

Quinta est, quod Presbyteri armis spiritualibus, id est, ad-
monitione, irae divinae comminatione, atque excommunicatione
homines convertant, ac Christo lucrifaciant. Magistratus vero,
ubi necessitas efflagitat, mulcta, carcere et gladio, ad eos co-
gendos et cohibendos, utantur.

