DF. HOM. AD IMAG. Dm CREATO. 115

communi quodam sanguinis nexu inter se devincirentur, Act. 17, 26.

L. Tum etiam virum e pulvere, feminam vero ex viri
soporati costa, eaque carne investita, et e lateribus ejus
exempta, non autem de capite, nec de pedibus, efformavit:
nempe quod viro nec domina, nec ancilla parabatur, sed socia,
ut juxta se ponendam cognosceret, quam de latere suo sumptam
didicisset. Factique sunt in carnem unam, et origine, et
conjugali consortio, eorumque communi fructu, ad mutuam ne-

* cessitudinem inter conjugatos firmandam, Eph. 5, 28. etc.

LI. Tantum de prima hominis creatione, sequitur secunda
et mediata, quae est naturae humanae constitutae, et vasis
ad generationem aptis instructae, qua Deus benedictione sua,
et vim prolificam addidit, eamque fecundavit, ut ita homo ex
homine, mare scilicet et femina, generaretur, ad terram homi-
nibus implendam, secundum illud: Benedixit eis, ac dixit,
Crescite et multiplicamini, et replete terram.

LII. Agitatum hic fuit inter Patres olim problema, utrum
animae reliquorum hominum per traducem parenâ€”
tum deriventur, an vero creentur et infundantur
a Deo. Nonnulli, Tertullianus aliique senserunt, totum homi-
nem ex toto homine propagari, nempe corpus ex corpore, ani-
mam ex anima, ut lumen de lumine accenditur, vel ut alii,
totum ex vi genitalis seminis.

LIII. Communis autem opinio huic contraria est, nempe non
esse ex traduce, sed a Deo, non quidem quasi ante ab initio
mundi praeexsistentes, ut Origenes voluit, verum immediate
creari, corporibusque ubi jam in utero matris corpus ad talem
animam suscipiendam comparatum et dispositum fuerit, coelitus
infundi, aut potius, ut alii volunt, increari. Augustinus in medio
quaestionem relinquit. Nos vulgatam sententiam veritati magis
consentaneam arbitramur.

LIV. Finis et usus creationis et creati hominis est, ut
ipse ex tam admirando sui opificio, excellentia et statu, eximiam
Dei sapientiam, potentiam et benignitatem, quam in ortu nostro
declarat, cognoscat, agnitam tum interne, tum externe eolat, ad
omnimodam ejus beatitatem, Deique gloriam.

