54 DISPUTATIO VI.

generis seu ἀκοινώνητκ, incommunicabilia3 alia secundi seu
κεινωνητέε, communicabilia.

XXIII. Illa dicuntur, quae re ipsa secundum propriam et
integram vocum notionem, creaturis non communicamur, sed
aliqua tantuin parte et comparate, ut sunt vera simplicitas
(unde dependet unitas, immutabilitas) et infinitas, id est, aeter—
nitas et immensitas. Quae ita distinguere licet ut quaedam· sint
generaliora, ut quae plures categorias respiciunt, earum scilicet
negationem indicantia, ut simplicitas et immutabilitas3 quaedam
specialiora, ut infinitas, (quae solam quantitatem) et sub se
continet aeternitatem et immensitatem. Atque hae infallibiles
Deitatis notae sunt.

XXIV. Simplicitas est attributum essentiae Dei primi
generis, et quidem generalius, qua illa omnis omnino composi-
tionis expers significatur, sive ea sit ex partibus materialibus
et integrantibus‚ sive essentialibus, materia et forma, genere et
differentia, subjecto et accidente, actu et potentia, esse denique
et essentia atque exsistentia3 ac proinde vere simplicissima est.
Quod quidem ex eo constat, quoniam praeterquam quod Spi-
ritus, ] oh. 4, 24. et Jehova dicitur, Exod. 3, 14. et absolute
ac sine ulla adjectione, ὁ ὢν seu ens nominatur, Esai.43, 13.
et abstractis vocibus, vita, lux, caritas et veritaS, J oh. 14, 6.
1 Joh. 1, 5. 1 Joh. 4, 8. Jac. 1, 17. etc. appellatur. A qua
omnes simplicitatis in natura gradus fluunt.

XXV. Ut porro essentia nullam compositionem admittit, ita
neque divisionem 111 parteS, species et numerum3 adeoque unus
est Deus, Deut. 6, 4. Marc. 12, 29. 32. unitatis voce non
accepta, qua principium numeri est, sed numero opposita, ita.
⁴ ut non sint neque esse possint plures, non sit alius, nullus prae-
terea, et ultra, et praeteripsum, neque ullus secum, seu coram
ipso, aut uspiam in coelo et terra sit Deus, sed ipse tantum,
solim, et solum sit Deus. 1 Cor. 8, 4. Deut. 4, 35. Esai.
45, 5. 21. Deut. 32, 39. Exod. 20, 3. 2 Reg. 19, 15. Ps.
86, 10. Joh. 17, 3.

XXVI. Immutabilitas Dei est attributum essentiae Dei
generalius; quo ab illa omnis omnino mutatio et motus, M a-
lach. 3, 6. Num. 23, 19. puta generatio seu ortus, et corruptio ·
seu interitus, incrementum et decrementum, successio atque
translatio seu loci mutatio, alteratio seu variatio, et passio

