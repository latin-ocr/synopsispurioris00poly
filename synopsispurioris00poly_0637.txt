DE MAGISTRATU Pommco. 617

est ex fide, peccatum est, ac Deo displicetz sic e contrario
quod fit ex fide, est verbo Dei consentaneum, ipsique acceptum.

XXXVI. Ceterum, quod Deus in Veteri Testamento et ante
legem Mosis ex jure Gentium et sub lege ex auctoritate Ma-
gistratibus divinitus data ratum gratumque habuit, id sub
Evangelio ipsi displicere nequit3 cum Evangelium nec jus Gren-
tium, nec Politicas, nec jura bellorum aboleat, quibus ad socie-
tatis humanae conservationem opus est.

XXXVII. Hallucinantur igitur Anabaptistae et Sociniani, qui
negant Magi-stratui quoque Christiano bellum divinitus esse
licitum: non considerantes, nec Johannem Baptistam, nec Chri-
stum, nec Apostolos, Centurionibus ac militibus ab ipsis salutis
consilium petentibus, fidemque Christianam profitentibus, con-
suluisse, non ut arma sua abjicerent, sed ut stipendio suo con-
tenti essent, Matt. 8. Luc. 3. Actor. 10. His addendum est
, Apostoli Pauli exemplum, qui cognita nonnullorum Judaeorum
adversus ipsum conjuratione, tribuni Romanorum praesidio ac
defensione contra illos Judaeos utenS, hoc suo facto quemlibet
Magistratum ex jure divino ad bonorum protectionem gladio
posse uti demonstravit, Act. 23, 21.

XXXVIII. Idem Apostolus Caesarem appellans, seque apud
ejus tribunal judicari oportere Festo respondens, Act. 25, 10.
judicium Magistratus in facinorosos innuit esse juris divini ac
communis, ac proinde sub ipso quoque Evangelio licitum. Nam
quod juri divino et perpetuo repugnat, fieri oportere nunquam
dicturus fuisset. Idem Romanos monet, Rom. 13, 4. quod Ma-
gistratus facinorosos gladio plectere jure ac merito possit. Quo
posito corruit hoc Socinianorum axioma, doctrinam Evangeli-
cam Christiano non permittere, ut homo homini vitam adimat3
quod ipsorum axioma Christi effato refutari potest, Matt. 26, 52.
Qui gladium accipit, gladio peribit. Ad veterem ete-
nim legis divinae sanctionem Christus provocat, ut eam juris
primitivi ac perpetui esse indicet, nimirum ad illam Gen. 9, 6.
Qui effuderit sanguinem hominis, vindicta privata at-
que inordinata, per hominem sanguis ejus effundetur,
nempe ex vindicta publica atque ordinata: quam Sociniani cum
privata atque inordinata confundentes, ex locis quibus haec
prohibetur, videlicet, Matt.-5, 39. et Rom. 12, 17. 19. illius
quoque prohibitionem male colligunt.

