366 DisPu'rA'rm XXXV.

Talia multa quae in talibus circumstantiis, juris privati rationem
habent, a Mose fuerunt statuta, quae determinata fuerunt sin-
gulari jure, ad modum Reipublicae Judaicae, hoc est persona-
rum, actionum, et finis particularis, a quibus Christianos libe-
ros esse, certum est.

XXXI. Si quae sint autem generis mixti, ut sunt nonnulla,
moralia simul et politica, in his τὸ ἠθικὸν ἀπὸ τοῦ πολιτικοῦ ita
distinguendum, ut quicquid morale est, permanere sentiamus3
quidquid autem politicum, quoad singulares determinationes
non astringere. Quibus rite perpensis sponte corruunt, quae ab
Anabaptistis quibusdam et aliis fanaticis, exstructa fuerunt ar-
gumenta, quibus leges Romanas aut alias quascunque ex Chris-
tianorum Rebuspublicis eliminarent, ut in causis civilibus secun—
dum leges Mosis forenses, judicandi necessitatem judicibus
imponerent, quae sententia non solum periculosa et turbulenta,
sed etiam falsa et stolida merito a doctis judicatur.

XXXII. Superest ut de alio gradu libertatis propriae Chris-
tianae agamus, seu de ea parte, quae versatur circa liberum
exercitium et usum rerum indifferentium sive mediarum, id est,
quae suapte natura nec bonae nec malae sunt moraliter, nec
ulla lege prohibitae aut imperatae, ac proinde quibus vel bene,
vel male uti, vel plane non uti quis possit; cujus partis co-
gnitio perquam necessaria est, cum ad desperationem, tum ad
superstitionem tollendam. Nam ubi hominum animi dubitatione
sunt impliciti, dum controvertitur num his aut illis rebus Deus
nos uti velit; cujus voluntas omnibus factis nostris praeire
debet3 nisi succurratur, facilis est in omnimodas superstitiones
lapsus. Itaque cui scrupulus fuerit semel injectus in usu lanae
aut lini, nec de cannabe postea securus erit3 aut si luce divini
verbi careat, et tamen scrupulis non moveatur, profana secu-
ritate, abjecto Dei timore, viam, quam expeditam alias non
videbit, sibi ruina faciet. ’

XXXIII. Cum igitur ἀδιάφοροι non per se bona vel mala
censeantur, sed ex usus ipsorum circumstantiis3 diligenter ex-
pendendum quid sit in talibus rebus libertati nostrae conce-
dendum. Nam etsi res omnes externae hujus generis, ei vide-
antur a Paulo subjici, Rom. 14, 14. hanc tamen libertatem
duplici lege circumscriptam Deus esse voluit, lege videlicet fidei
et caritatis. Prima requiritur ad id, ut libertatis ratio animis

