524 DISPUTATIO XLV.

sententia hoc firmissimo argumento comprobatur: ln quam-
cunque partem analysis seu resolutio tropicae locutionis in
propriam cadit, in ea est tropus: at vero ea incidit in vocabula
corporis et sanguinis, recto casu in obliquum mutato. Ut enim
Circumcisio est foedus, resolvitur in eam, est signum
foederis: Ita Panis et vinum est corpus et sanguis,
in eam, est communio corporis et sanguinis Domini,
non qua panis, sed qua fideles communionem habent cum cor-
pore Christi. Ergo in praedicato recte constituitur tropus.
LXXII. Non tamen inde consequitur, veritatem corporis et
sanguinis Christi e Coena tolli, et tropicum ac symbolicum
corpus sanguinemque induci, contra illud, Hoc est corpus
meum quod pro vobis frangitur3 hic est sanguis qui
pro vobis effunditur: quod quidem argumentum post Sco-
tum Pontificii, et qui a Luthero, ut palmarium urgent. Sed
aliud est, tropum esse in voce corporis, et aliud, corpus esse
tropicum3 aliud symbolum corporis, et aliud corpus symboli-
cum. Illud veritatem corporis relinquit, hoc tollit. Et sane
hujusmodi tropo non negatur, quod est, sed ei aliud praeterea
adsignificatur, atque utrumque complectitur. Unde Cajetanus in
Thomam ad Sooti argumentum recte respondet, verum corpus
non tolli, etiamsi tropus statuatur, ut, cum dicitur, Petra erat Chris-
tus, id est, symbolum veri Christi, nascituri ex Maria virgine,
crucifigendi, occidendi, etc. Ita et hi03 aliud enim est quaerere
quale sit praedicatum, et aliud quomodo illud subjecto insit.
LXXIII. Tropi autem gen US, hinc quoque clarum est, esse
videlicet metonymiam, quam et Augustinus agnoscit, signato
pro signo insuper posito, et quidem analogico, id est, propor-
tionatam similitudinem gerente ad rem significatam. Nam, ut
inquit Augustinus, nisi sacramenta similitudinem ha-
berent earum rerum quarum sunt Sacramenta, ne
sacramenta quidem essent. Neque id. solum, sed sunt
signa hujusmodi, quibus praesentia, conjuncta et unita suo
modo sunt (nempe sacramentaliter, id est, realiter quidem, puta
σχετικῶς, respective, non autem substantialiter) res signifi-
catae, corpus et sanguis Domini; imo mutantur, ut Patres lo-
quuntur, non ipsa substantia et natura, sed conditione, usu et
officio. Quinimo sunt quasi vehicula, instrumenta, per quae
exhibetur seu offertur omnibus, credentibus vero confertur, datur,

