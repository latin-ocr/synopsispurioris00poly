508 - DISPUTATIO XLV.

XVIII. In duabus porro hisce acceptis speciebus, Materia
externa hujus mysterii est, quae quidem duae diversaeque
species sunt, sed non duo revera et proprie Sacramenta (qua-
liter tamen quidam ex Veteribus loquuntur) ut quae ad unum
finem, scilicet totale sacrum convivium et refectionem concur-
rant. Disjunctas enim accepit, tum ut declararet corpus suum
exsangue, et sanguinem quasi tunc extra Venas effusum, tum
ut se totum integram nobis esse alimoniam ac refectionem tes-
taretur, Joh. 6, 53. etc.

XIX. Unde sane Sacramenti integritatem gravissime violant
Papistae‚ eoque sacrilegi sunt, qui calicem sub quocunque pru-
dentiae humanae praetextu, ac nescio cujus concomitantiae, aut
gloriosi corporis respectu (quae mera insania contra Dominum)
fidelibus Laicis, alteram videlicet Sacramenti partem, subducunt;
contra Christi factum et mandatum, Luc. 22, 19. 1 Cor. 11, 25.
Apostolorum praxim, 1 Cor. 11, 26. 27. 29. totam denique An-
tiquitatem, et universam quaquaversum, praeter nuperam Ro-
manam, Ecclesiam Dei.

XX. Usus autem est pane, vero et cibario, forma plano et
non spisso, ac proinde ad frangendum idoneo, ut mos illius
populi ferebat, integroque et uno: quinimo azymo, seu infer-
mentato, nempe ex accidenti, propter circumstantiam primi diei
azymorum legalem, usurus alias vulgari. Unde Christus J oh. 6.
similitudinem sumit a vulgari pane; et Apostolus de Coena
loquens mentionem facit simpliciter panis qualis Corinthiis usi-
tatus, azymo cum agno Paschali reliquisque ceremoniis abolito.
Alias sane indifferens id fuerit, si absit necessitatis opinio. Ina-
nis itaque Graecorum et Latinorum super hac re concertatio.

XXI. Potu similiter ex genimine seu fructu vitis, Matt. 26, 29.
id est, vino. Sed an rubello, quale fere illius regionis est, Prov.
21, 31. unde et sanguis uvae dicitur, Gen. 49, 11. an diluto,
quod mixtio dicitur, ex consuetudine in locis illis calidioribus
temperandi vinum, Prov. 9, 2. 5. et 23, 30. incertum est. Jus-
tinus poculum aqua et vino temperatum adhibitum declarat.
Attamen id ad religionem mysteriumque non facit, ut neque
materia formaque poculi, puta calicis, idque lignei, argentei,
aut inaurati. ι

XXII. Quod vero panem et vinum, res vulgares et de medio
sumptas ad mysteria assumpserit, est propter similitudinem et

