60 DISPUTATlo VI.

facit, ut est corpus pro tempore assumptum, sermo, vox, ver-
bum in aere a se efformatum. Quae omnia ἀνθρωποποιθῶς de
Deo dicuntur, et θεσπρεπῶς sunt intelligenda, et ad proprietates
efficientiamque divinam significandam referenda sunt.

XLIII. In istis porro omnibus divinis Attributis consistit Dei
Perfectio, ut in quo nullus est defectus3 Excellentia et
praestantia super omnia, ut cui nihil est par vel simile3
Gloria vel Majestas, cum interna, in proprietatibus suis,
qua in se gloriosus est, Esai. 48, 11. tum externa in luce inac-
cessibili, Exod. 33, 18. 22. 1 Tim. 6, 16. atque Beatitudo,
qua nullius indigus, et omnium bonorum complementum se
ipso fruitur, et in se acquiescit, 1 Tim. 6, 15. Act. 17, 25.
ideoque unice suscipiendus, benedicendus, honorandus, colendus,
eique soli serviendum, adorandus, laudandus, invocandus et
verbis factisque glorificandus est, Rom. 1, 21. Tit. 1, 16.
Atque is divinae cognitionis finis et usus est.

XLIV. Repugnant huic doctrinae, Atlieismus, id est, ne-
gatio omnis Dei3 wonuee'z'kx, multitudo Deorum, sive plures
Dei prorsus factitii statuantur, ut gentes faciebant, quas Paulus
ἀθέους vocat, Eph. 2, 12. sive vero Deo falsi adjungantur, ut
Israelitae3 Idolomania gentium, et Judaeorum, qui idola in
Deos efformabant, vel in iis colebant Deos, aut etiam Deum
verum; Phantasia de Deo, id est, veri Dei quidem aliqua
cognitio, at non talis, qualis ipse est et se verbo manifestavit,
sed qualem quis imaginatur, ut olim Samaritani, (quorum cognitio
ignorantia Dei dicitur, J oh. 4, 22.) ut et hodie Judaei et Ma-
humetani3 denique Epicur eismus, id est, divinae praescientiae
et providentiae negatio, quae et Dei re ipsa inficiatio est.

XLV. Item inter Christianos quondam haeresis Mani-
chaea de duobus principiis, bono et malo. Anthropomor-
phitarum, qui Deo corpoream figuram attribuerunt. Ponti-
ficia ἀποθέωσις sanctorum. Idolomania in imaginando et
in imaginibus colendo Deo sanctisque. Eorum qui alium nobis
Deum fingunt, quam suo verbo revelavit. Omnes denique de
Deo blasphemiae et opiniones falsae vitaeque improbitas3
quae et ipsa Dei negatio dicitur, Tit. 1, 16.

