Dr: ἱ11111111111110. 181

ceptam addant; vel adversus nonnulla vitia, a quibus maxime
infestantur, remedia validiora inveniant. Non quo per' ejusmodi
vota obedientiam suam Deo magis gratam, et ut volunt Ponti-
ficii, meritoriam constituant, aut majoris perfectionis gradum
acquirant3 sed quo infirmitatis suae sibi conscii, pluribus admi-
niculis se adversus Satanae ac carnis impetum confirment.

XXXV. Sic Job. 31, 1. testatur, se pepigisse foedus
cum oculis suis, ne adverteret ad virginem, et Ne-
hemias cum primoribus populi speciatim juramento se obstrin-
xerunt, quod porro non essent filias suas vic'inis genti-
bus in matrimonium daturi, nec merces ab iis venales
allatas, Sabbatis empturi.

XXXVI. Praecipua vero difficultas consistit in votis illis,
quae de rebus mediis atque adiaphoris concipiuntur.

XXXVII. Sunt ea autem duplicia, vel enim res ipsae votis
subjectae, quoad operis substantiam, verbo Dei praeceptae sunt,
ac solae earum circumstantiae liberae atque arbitrariae; vel tam
res quam rerum circumstantiae libero usui humano sunt relictae.

XXXVIII. Prioris generis exempla, sunt vota de jejunio et
sui ipsius afflictione, Num. 30, 13. Vota de eleemosynis in
pauperes, aut aliis sumptibus in Ecclesiae necessarios usus fa-
ciendis, Gen. 28, 20. Vota de seipso, aut suis Ecclesiae minis-
terio consecrandis, quale fuit votum Annae, 1 Sam. 1, ll.

XXXIX. Posterioris generis exempla, sunt in votis plane ar-
bitrariis Veteris Testamenti; item in Rechabitis de abstinentia
a vino, uvis, etc. item de non conserendis agris aut vineis, de
non aedificandis domibus, de Tabernaculis habitandis, etc., quo-
rum mentio fit et obedientia a Deo laudatur 561. 35„ etsi haec
de obedientia politica a nonnullis explicentur.

XL. Prioris generis libertatem voto constringere, non existi-
mamus illicitum. Tum quia res illae sunt perpetui usus in Ec-
clesia et per Christi adventum non abolitae; tum quia ejusmodi
vota inter Patriarchas quoque usitata ante legem latam fuerunt,
unde et inter omnes gentes ex lege naturae usurpata videntur.

XLI. Quod inde quoque suaderi potest; quod rerum illarum
modus aliquis, exemplis et praeceptis Apostolicis, in genere
saltem fuerit constitutus. Quemadmodum in jejuniis frequens
fuit Apostolus, 1 Cor. 7, 5. 61 2 Cor. 11, 27. de liberalitate in
sanctos, pro divinae erga nos benedictionis modo, praecepta

