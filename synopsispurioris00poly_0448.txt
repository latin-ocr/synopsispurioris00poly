428 DISPUTATIO XXXIX.

nullum dubium potest moveri: ut autem sint inanes quatenus
satisfactoriae, et sine tali fructu· si egentibus non applicentur,
nihil est incommodi3 sic enim ne Pontificiis quidem repugnan-
tibus, erunt inanes passiones omnium Sanctorum qui in die Domini
manebunt superstites; et quae tum in thesauro Ecclesiae adhuc
supererunt, quia tunc nulli erunt quibus dispensari possint, nisi
forte existiment Pontificii, evacuato purgatorio, etiam futuras
sub styge ferias spiritibus nocentibus, aut eosdem
etiam tandem vi satisfactionum emersuros, quod delirium aliquos
ex iis olim fascinavit, quibus arriserunt suffragia pro defunctis.

XLVII. Communicationem vero satisfactionum pro peccatis
non requirit Sanctorum communio. Nam 1. differt com-
munio a communicatione, cum supponat communio rem ali-
quam communem, ad quam jus habent aequale illi, inter quos
est communio. Non eadem est ratio rei quae communicatur, ab
eo cui non est necessaria, alii qui ea indiget. Contra, communio
sanctorum, particulares hujus aut illius satisfactiones prorsus
evertit3 quia quemadmodum in eo consistit communio nostra,
ut eundem habeamus Deum, eandem fidem, idem baptisma, eun-
dem Spiritum, non ut Spiritum, fidem, baptisma, nobis super-
fluum aliis communicemus: sic in eo etiam consistit sanctorum
communio, quod omnes jus habent ad unicam Christi satisfac-
tionem. Argumentum igitur a communione sanctorum, in
adversarios efficaciter retorquetur.

XLVIII. Nec firmo magis nititur fundamento, quod a com-
m unicatione, quae etiam inter Christianos Iocum habere
debet, desumitur, nam communicatio debet esse eorum bonorum
quae communicari possunt, et ab uno ad alium transire: tales
autem esse fidelium passiones, probari non potest. Nec ulla
ratio potest afferri, cur opus bonum qua parte merito-
rium est, non possit aliis applicari, quod fatetur Bel-
larm. de Indulgentiis, Lib. 1. cap. 2. et tamen idem opus, qua-
tenus satisfactorium, possit communicari. Adde, satisfactionem
non esse bonum absolutum, sed relativum ad eum cui satisfit.
Quapropter etiam si talis participatio et communicatio ex parte
membrorum, per satisfaciendi intentionem institueretur3 non
inde sequeretur acceptatio a parte creditoriS, sine qua commu-
nicationis applicatio prorsus inutilis esset.

XLIX. Vanum igitur est quod dic-unt, satisfactiones alienas

