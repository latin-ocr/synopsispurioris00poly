¹ 634 DisthTA'no LI.

est3 et perficere, quoniam dives et perfectus est.
Irenaeus, Lib. 2. cap. 51.

XVI. Substratis hisce duobus voluntatis et potentiae divinae
fundamentis, sufficienter responsum est ad quaestionem: An sit
futura mortuorum resurrectio. Nunc quid sit, videndum, et
ejus natura explicanda. Hic igitur resurrectionem describimus,
Actionem Dei Patris, Filii et Spiritus Sancti, qua
omnipotenti sua virtute, ad tubam Archangeli in
fine seculorum, omnium hominum tam piorum quam
impiorum corpora etiam in pulverem redacta, re-
stituet, iisdem animabus a quibus per mortem sepa-
rata fuerant, conjungenda, et ab eis informanda, ad
durationem nunquam finiendam, ut impii quidem
aeternas scelerum suorum poenas luant, pii vero
aeterna beatitudine donati eadem in aeternum per-
fruantur.

XVII. Ex hac descriptione intelligimus, efficientem Resurrec-
tionis causam esse Deum Patrem, Qui suscitavit J esum a
mortuis, resuscitabit etiam mortalia corpora ves-
tra, Rom. 8, 11. Deus et Dominum suscitavit, et nos
suscitabit per virtutem suam, 1 Cor. 6, 14. et 2 Cor.
4, 14. Cum autem opera Trinitatis ad extra sint indivisa,
Filium et Spiritum Sanctum in eodem illo opere cum Patre
operari sequitur. Sed expresse tribuitur etiam activa Resur-
rectio Filio, J011.5,28.Qu11n monumentis sunt, audient
‘vocem filii hominis, et procedent, qui bona fece-
runt, in resurrectionem vitae, qui autem mala ege-
runt, in resurrectionem judicii, Joh. 6, 39. 40. 44. 54.
Ego resuscitabo eum in novissimo die, Joh. 11, 25.
Ego sum resurrectio et vita. Quod tamen nonita intel-
ligendum est, quasi Christi humanitati, vis resuscitandi mor-
tuos communicata fuerit, quae virtus plane divina est, sed ita
tribuitur personae, ut necessario sit distinguendum ejus prin-
cipium: contra quam nonnulli faciunt, in eo litem nobis
’ moventes, ac si cum Nestorio Christum separaremus, quod
non faciunt qui Christum in utriusque naturae commu--
nione agnoscunt, agere quod suum est, verbo ope-
rante quod verbi est, et carne exsequente, quod
carnis est. Haec qui non distinguunt, dum Nestorii Scyllam

