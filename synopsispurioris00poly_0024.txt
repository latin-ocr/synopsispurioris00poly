2 DisPUTATIO I.

Deo cum creaturis intelligentia praeditis, aut in hoc seculo com-
municata, aut in futuro communicanda, illa est ectypa. Haecque ‚i
a Deo tamquam ex archetypo variis communicationis modis ac
gradibus exprimitur, nimirum in hominibus in hoc mundo ver-
santibus per gratiam revelationis, in Angelis vero et beatorum
Spiritibus in coelum receptis per gratiam visionis, cujus bene-
ficio nos quoque eum ipsum post lianc vitam de facie ad faciem,
id est, coram ac proxime contemplabimur sicuti est, 1 J oh. 3, 2.

V. Cum Christo Θεκνθρώπῳ haec Theologia fuit a Deo singu-
lari et eximia ratione communicata, per gratiam scilicet unionis,
ex qua tanta in animam ipsius sapientiae plenitudo resultavit,
quanta ad perfectissimam officii ipsius exsecutionem necessaria
est, cujus plenitudinis respectu Deus ipsum unxisse dicitur
oleo laetitiae prae ejus consortibus, Psalm 45, 8, eique
Spiritum dedisse sine mensura, Joh. 3, 34, ut ex ejus
plenitudine omnes in eum credentes certum ejusdem Spiritus
demensum acciperent, Joh. 1, 16. Unde et omnes sapientiae ac
cognitionis thesauri in ipso absconditi dicimtur, Col. 2, 3.

VI. Nos Theologiam hoc loco ad solos homines in hoc stadio
per fidem incedentes restringimus, quam, distinctionis gratia,
Theologiam revelationis appellamus..

VII. Revelatio latius sumpta, in naturalem et supernaturalem
distribui potest.

VIII. Naturalem vocamus, quae sit vel intrinsecus, per veri-
tatem et legem naturae omnium hominum cordibus inscriptam,
de qua disserit Apostolus, Rom 1, 19, et 2, 15, vel extrinsecus,
per rerum a Deo creatarum contemplationem, de qua idem dis-
putat, Rom. 1, 20. Supernaturalem nominamus, quam Prophetae
et Apostoli immediate a Spiritu veritatis sunt adepti, ut genui-
nam illius formam partim viva voce, partim scriptis suis Eccle-
siae Dei explicarent et custodiendam traderent. Quocirca S. ·
Theologiae revelatio a Deo Prophetis et Apostolis facta, est
immediata3 quae autem per lios Ecclesiae Dei manifestata est,
mediata est.

IX. Nos hoc loco de revelatione supernaturali disserentes,
Theologiam definimus, scientiam vel sapientiam rerum divina-
rum, a Deo per verbi ipsius administros, Spiritu Prophetico
afflatos, hominibus in hoc mundo revelatam, atque ad captum
eorum attemperatam, ut eos in cognitionem introducat veritatis,

