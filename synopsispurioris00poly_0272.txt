250 131οΡ011110 XXVI.

nempe mediatorium3 si sigillatim et secundum parteS, est triplex,
Propheticum, Sacerdotale et Regium.

ΙΙΙ. Officium Christi mediatorium est, quo ex decreto sacro-
sanctae Trinitatis se Patri suo, nobis perduellionis reis offenso,
sponsorem ac propitiatorem pro nostris peccatis ultro obtulit,
ut eorum expiatione per obedientiam suam nostro 1000 111 ara
crucis peracta, nobis in ipsum credentibus, justitiam aeternam
conferret, qua nos in gratiam Patris sui, atque in haereditatem
vitae sempiternae, ex qua per lapsum Adami excideramus, pe-
nitus restitueret, 1 Joh. 2, 2. Col. 1, 20.

IV. Hoc officium nec Angelis, nec hominibus, sed soli Christo
Immanueli imponere sacrosanctae Trinitati visum est. Non
Angelis, quia potentia sua finita, et a sola gratia Dei eam
conservantis pendente, molem irae ipsius infinitae sustinere,
justitiaque sua ex se mutabili justitiam aeternam, in qua Deus
prorsus acquiescat, peccatorum nomine ipsi offerre non pote-
rant. Non hominibus, quoniam omnes sub peccati reatu
conclusi, nullum insontem ex suo sanguine producere poterant,
qui non sua potius, quam aliorum delicta lueret. Soli Christo
Immanueli, quia secundum naturam suam humanam poenas
nobis debitas subire, secundum divinam, illas superare atque
in salutem nostram convertere solus potuit.

V. Officium hoc 'sibi impositum Christus nostri misertus, sus-
cepit, ut pace cum Patre suo per sanguinem crucis ejus facta,
gratiaque adoptionis nostri impetrata, nos ex filiis Adami ac
gehennae, filios ac haeredes Dei efficeret, Col. 1, 20. J oh. 1, 12,
et 20, 17.

VI. Mediationis ergo Jesu Christi causa efficiens seu consti-
tuens est Dei decretum3 προηγουμένη, 0011 1)011111 ad eam Christo
demandandam in sese impellens, est ipsius erga nos εὐδοκία,
0011 propensa voluntas et dilectio, Luc. 2, 24. Joh. 3, 16. 1 Joh.
4, 9. 10.

VII. Convenientissimum autem Deus summae suae dilectioni
erga nos testandae existimavit, si Filio suo proprio atque uni-
genito non parceret, sed eum pro nobis omnibus ad supplicium
traderet, ut propitiatio esset pro nostris peccatis, nosque per
sanguinis ipsius ἱλαστήριον sibi reconciliatos filios adoptionis
sanctificatos, in gloriam aeternam cum ipso adduceret, Joh.

3, 16. Rom. 8, 31. 1 Joh. 4, 9. Rom. 2, 5. Hebr. 2, 10.

