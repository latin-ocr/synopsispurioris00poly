80 DISPUTATIO IX.

sit eadem cum processione illa aeterna, fundamenta tamen
habet in origine et ordine personarum. Ideo enim Pater a ne-
mine mittitur, quia a nemine. est, sed a sese3 Filius a Patre
mittitur, quia a Patre; et similiter Spiritus Sanctus ab utroque,
quod ab utroque sit. Quod vero alibi et Filius a Spiritu Sancto
mitti dicatur, Es 61, 1. Luc. 4, 18. id non qua Filius, sed
humanae naturae respectu, ut et unctio, intelligendum est.

XIX. Attamen ad controversiam hanc inter Graecos Latinos-
que moderandam et componendam, non incommode, juxta anti-
quorum quorundam phraseologiam, dixerunt quidam, Patrem
per Filium Spiritum Sanctum spirare, et Spir. S. a Patre per
Filium procedere. Isto enim loquendi modo ab utroque esse
significatum et modus subsistendi assignificatur3 nempe mediate
et subordinate a Patre per Filium procedere, quo et Graecorum
ab uno principio, etiam personali Patris, propter originis ordi-
nisque in Patre antecessionem, non tollitur spiratio et Spiritus
Sancti processi03 atque relatio et subordinatio Spiritus ad
Filium stabilitur, J oli. 15, 26. et 16, 14. 15.

XX. Ex originis autem ratione, relationis modo ordineque
quem Spiritus Sanctus ad Patrem et Filium habet, haec pro-
prietas exsurgit, ut quemadmodum 'Spiritus Sanctus omnia
habet a Patre et Filio, seu a Patre per Filium, ac proinde ι
similiter agit et operatur, ita omnia refert per Filium ad Pa-
trem. Atque eo respectu quaedam ἐξοχὴ et ἀξίωσις est ipsius
Patris et Filii ad Spiritum S„ quae tota originis et ordinis tan·-
tum est.

XXI. Quin sicuti oriter hinc, taciti illius consilii divini in
opere redemptionis sapientissima, et personarum origini ordi-
neque 'convenientissima, et admirabilis dulcedinis oeconomia,
seu dispositio, ita et Spiritus Sancti opus atque officium3 adeo ut,-
quemadmodum Pater Dei irati et conciliandi, fontisque redemptio-
nis nostrae, Filius redemptoris et conciliatoris, ita Spiritus Sanc-
tus meriti et beneficii impetrati a Filio, applicatoris, illuminatoris
et sanctificatoris nostri conditionem, partes et munus sustineat
et exsequatur. Utroque autem et illo agendi ordine, et nos sal-
vandi opere Spiritus Sanctus insuper a Patre Filioque distinguitur.

XXlI. Ut ergo ex his apparet distinctio Spiritus Sancti a
Patre Filioque, nempe operibus tum ad intra, tum ad extra,
quae maxime conspicua sunt in gratioso illo opere redemptio-

