Da Vm Ac MORTE AETERNA ΕΤ CONSUMMATIONE sncnm. 667

erunt, non ex eo tamen sequitur eas futuras aequales; sed sic-
uti gradus in vita aeterna diversi erunt, ex sola Dei gratiae
diversa communicatione; sic et poenae in morte aeterna inaequa-
les erunt, pro diversa peccatorum et contumaciae hominum
mensura ex Dei justo judicio impiis infligenda, quemadmodum
Christus ipse testatur, Matth. 11, 22. quod Tyro et Sydoni
tolerabilius erit in die judicii, quam urbibus illis,
in quibus virtutes illae ab ipso fiebant, et non re-
sipiscebant: item Luc. 12, 47. quod servus ille qui no-
vit voluntatem domini sui, nec se comparavit nec
fecit ex voluntate ejus, caedetur multis3 qui vero
non novit et fecit digna plagis, caedetur paucis.

LIII. Locus miseris illis hominibus ut et daemonibus destina-
tus in Scriptura frequentius vocatur ᾅδης, id est, infernus, item,
abySSUS, gehenna, puteus abyssi, et stagnum ardens igne et sul-
phure, ut ex ipso loci horrore poenarum gravitas tanto melius
colligatur. Ubi vero hujus loci situs sit, nimis curiose inqui-
rendum non est, sed potius via ac ratio, qua is a nobis vitari
possit. Interim tamen, ut sententiam eorum improbare non au-
demus, qui propter antecedentium nominum communem notio-
nem, et quia supremo coelo passim opponitur, atque eo descendi
fere dicitur, eum in terrae et maris tenebrosis concavitatibus
collocant; ita Chrysostomi ac Lutheri aliorumque recentiorum
sententiam rejicere nolumus, qui eum extra mundum visibilem
constitutum sentiunt, atque ideo eum extra coelestem Jerusa-
lem collocari, Apoc. 22, 15. et exteriorum tenebrarum nomine
designari judicant, Matth. 8, 12. et 25, 30.

LIV. Atque haec est ultima hominum, tan piorum quam im-
piorum post ultimum judicium futura conditio, quibus statim
succedet hujus visibilis mundi atque adeo totius seculi consum-
matio et finis, quemadmodum Angelus ille jurat per viven-
tem in secula seculorum, tempus non fore amplius,
Ap. 10, 4. et Apost. 1 Cor. 15, 24. Deinde erit finis cum
Christus tradiderit regnum Deo et Patri, quum abo-
leverit omne imperium, et omnem potentiam et vir-
tutem.

— LV. Licet enim Philosophi quidam, et inter eos Aristoteles,
mundi aeternitatem perperam defenderint, fides Christiana tamen
extra controversiam ponit, eum sicuti initio per solum Dei ver-

