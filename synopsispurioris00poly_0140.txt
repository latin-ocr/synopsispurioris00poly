118 DISPUTATIO XIV.

XXI. Non Dei praescientia, sive illa seorsim absque actu
voluntatis determinantiS, sive conjunctim cum illo consideretur.

XXII. Nulla enim Dei praescientia theoretica, seu indetermi-
nata, rerum praescitarum causa esse potest, cum illa non in
alio, sed in se tantum agat, nec propterea res sint futurae,
quod Deus eas nuda cognitione praesciverit, sed ideo futuras
praesciverit, quod eas fieri, vel, ut ab aliis fierent, permittere
decreverit.

XXIII. Praescientia autem practica, quae adjunctam sibi
habet Dei voluntatem, non ex se sola, sed ex suo cum actu
voluntatis consortio, foris agit: nec res futuras tantummodo
sub ratione entitatis ac veritatiS, sed etiarn sub ratione boni
et tamquam justissimae suae voluntatis objecta intuetur.

XXIV. Quocirca, cum peccatum non sit bonum, sed deflexio
a bono, tum naturali, quod Deus in omnibus suis creaturis
efficit, tum morali, quod lege sua praecipit, tum finali, quod
in sapientissima rerum omnium gubernatione ac directione sibi
proponit, nequaquam causa peccati ab Adamo et Eva com-
missi, ipsi absque manifesta blasphemia attribui potest.

XXV. Nec Dei permissio causa istius peccati statui potest,
cum illius interventu Deus peccatum istud non effecerit, sed a
nostris parentibus, quorum illicitum appetitum cohibere non
tenebatur, committi siverit, ut summum ex eo bonum eliceret.

XXVI. Nec Dei impulsio, cum nec malo ullo Deus possit
tentari, nec adtmalum, quod expressa sua lege se odisse, mor-
tisque supplicio ulturum pronunciat, alios tentare.

XXVII. Diaboli vero instigatio est peccati nostrorum paren-
tum causa externa principalis. Nam sicuti Evam serpentis ad-
miniculo, sic Adamum Evae suggestione seduxit.

XXVIII. In qua seductione quadruplex Diaboli actus est ob-
servandus :

1. Quod ad suam fallaciam aptius occultandam, Evae sub
forma serpentis apparuerit.

2. Quod animalis, reliqua calliditate atque in hortum irre-
pendi facilitate superantis, corpus assumpserit.

3. Quod mulierem imbecillioris consilii, priusquam virum
adortus fuerit.

4. Quod virum per mulierem vitae ipsius sociam in ejusdem
peccati societatem pellexerit.

