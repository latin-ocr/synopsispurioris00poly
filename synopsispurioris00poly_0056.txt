34 DlsPUTATIO IV.

XXIII. Undecima est a responso Abrahami, Luc. 16, 29. quo
testatur, fratres divitis epulonis, si audiant Mosem et Prophe-
tas, eam posse ex scriptis eorum haurire cognitionem, quae
sola ad cruciatus inferorum evitandos sufficiat.

XXIV. Duodecima est ab usu Sacrae Scripturae, ad hominem
Dei, id est, Ecclesiae Doctorem, adeoque et auditorem, secun-
dum omnes partes sacrosancti Ministerii plene informandum. -
Utilis enim esse dicitur ad doctrinam, redargutionem,
correctionem, institutionem 111 justitia, 2 Tim. 3, 16,
et ad consolationem, Rom. 15, 4.

XXV. His probationibus divinis, ad retundendos Pontificios
Patrum auctoritate adversus nos plerumque abutentes, addi
possunt testimonia lrenaei, Lib. 3. cap. 1. Basilii, Epistola 1.
et 80. Chrysostomi, Homil. 1. in Acta, Tertulliani adversus
Hermogenem, Ambrosii, Lib. 1. Hexaem. cap. 6. Hieronymi ad
Demetriadem Virginem, et in Mich. Lib. 1, cap. 1. Justini Mar-
tyris in Tryph. Origenis in Jerem. Homil. 1. Augustini, Lib. 2.
de Doctr. Christ. cap. 9. et Lib. 7. Confess. c. 7. atque alio-
rum Pati-um, asserentium, Scripturas esse fidei columnam et
scaturiginem, tantamque earum esse plenitudinem, ut in iis
omnia sufficienter inveniantur, quae continent fidem, moresque
bene beateque vivendi, spem scilicet, et caritatem3 quae testi-
monia hic, brevitatis gratia, non reponimus.

XXVI. Hactenus S. Scripturam absolute, atque in se consi-
deratam, perfectam esse demonstravimus; eandem relate ad
traditiones non scriptas et opposite consideratam, duplici res-
pectu perfectam esse asserimus. Aliae enim generaliori et im-
propria significatione sumptae, utiles sunt ac necessariae ad
salutem3 aliae specialiori, ac propria significatione acceptae,
inutiles et non necessariae. Illae per Ξσοδυνοιμίοιν seu aequipol-
lentiam, tamquam ὁμογενεῖς. ac Sacrae Scripturae consentaneae,
Sacrae Scripturae finibus includuntur3 hae tamquam ἑτερογενεῖς,
ac dissentaneae, iis excluduntur. De illis recte docet Nazianze-
nus, Lib. 5. Theologiae, quod quidem sint, tamen non expresse
dicantur 111 Scripturis3 de his, quod nec in iis sint, nec in iis
dicantur.

XXVII. Utraeque aut sunt dogmata aut rituales. Illae tantum-

modo divinae, Propheticae et Apostolicae3 hae vero humanae
ratditiones sunt appellandae.

