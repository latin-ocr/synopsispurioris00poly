DE. an 111 ΡΕΒεΕνΕΒΑΝΉΑ Smowofmm. 317

sed in seculum permanet, Ps. 125, 1. Cum quibus Dei
Spiritus in aeternum manet, J oh. 14, 17. 1 Joh. 2, 27. Videan-
tur praeterea hi loci, Matt. 7, 24. et 25. Matt. 24, 24. Eph.
1, 13. et 14. et 4, 30. etc,

XXXVII. Reprobos vero nunquam justificari, satis ex eo patet,
quod Paulus Rom. 8, 29. asserit, Deum glorificasse quos
justificavit, non glorificasse autem reprobos: si quis vult ut
probemUS, ei potius elleboro quam argumentis est opus. Quam-
vis autem sint inter eos qui modo quodam Christi esse dicun-
tur, per fidei confessionem, per Sacramentorum communionem,
et communem Ecclesiae nuncupationem et societatem, revera
tamen in Christo non fuerunt3 intra limitem fidei esse videban-
tur, sed in specie credebant, sola Christi confessione
inhaerentes, non caritatis vimine se colligantes,
Cyril. in J oh. Lib. 10, c.24. Tales ita credunt, ut dili gant magis
hominum gloriam, quam gloriam Dei, Joh. 12, 42.
ideo vere non credunt. Quomodo enim possunt credfere,
qui gloriam a se invicem accipiunt, et gloriam quae
a solo Deo est, non quaerunt? Joh. 5, 44. Si quidam
igitur qui vocationis externae praerogativa, non electionis be-
neficio, regni Filii aliquando esse videbantur, a vero deflec-
tunt, et ad vomitum suum redeunt, non inde potest inferri
Sanctorum Apostasia, nisi Sancti sint illi, qui viam
Cain ingressi sunt, et deceptione mercedis qua de-
ceptus est Balaam, effusi sunt, Jud. vers. 11. qualis
est impurus ille, qui primus plusquam profanam phrasim, Ec-
clesiae obtrudere frustra conatus est.

XXXVIII. Neque tamen, quod nobis per calumniam affingi-
tur, negamus, Sanctos aliquando labi posse, et labi reipsa per
carnis imbecillitatem, in peccata non tantum levia, sed etiam
gravissima3 vel eos absoluta quadam impossibilitate impediri,
quo minus fidem amittere possint, affirmamus; sed tantum li-
mitata, quantum ad gratiosas Christi promissiones, fidelem Spi-
ritus Sancti custodiam, et immutabile Dei consilium de iis sal-
vandis. Nam si vires Satanae spectemus, et fidelium infirmitates,
si sibi relinquerentur, tunc palam. fatemur, posse eos quovis
momento excidere et perire. Fidem etiam amittere et gratia
excidere eatenus negamus, ita nimirum ut infideles fiant et Dei
hostes, sicut non renati peccatores3 quia Deus cum illis non

