DE MINISTRORUM EchEsmsTmORUM VocAT. ET FUNcT. 465

tributis et effectis, quae Apostolus Petrus suis praescribit
συμπρεσβυτέροις, 1 Pet. 5, 1. 2. 3. Sic in Epistola ad Philip-
penses c. 1, 1. sub nomine Episcoporum quibus gratiam Dei
comprecatur, eos intelligit qui Philippis verbo et gubernationi
praeerant, eosque a Diaconis aerarii Ecclesiastici oeconomis
distinguit. Et Tit. 1. quos v. 5. Presbyteros nominaverat, vers 7.
Episcopos appellat, non correlate ad Presbyteros tamquam ad
secundarios sibique subordinatos praesules, sed ad Ecclesiam
vigilanti ipsorum curae atque inspectioni commissam. Non enim
alicujus in alios Christi Ministros auctoritatis, aut alicujus prae
aliis praerogativae, sed solius istius curae ac vigilantiae re-
spectu, Episcoporum titulo in sacris literis insigniuntur.

XXX. Non ergo ex divino, sed ex humano instituto aliquis
post Apostolorum tempora, aliis ex ordine Presbyterorum fuit
auctoritate Praepositus atque Episcopus dictus ex singulari
praerogativa, sicuti post Hieronymum nonnulli quoque Ponti-
ficii confitentur, nominatim, Lombardus, Gratianus, Ou-
sanus, et alii, Hier. in Tit. cap. 1. et ad Evagr. Lomb.
Lib. 4. dist. 24. Grat. dist. 93. c. legimus. et dist.
25. c. olim. Cusan‘us de Concordantia Catholica,
Lib. 2. cap. 13.

XXXI. Ad legitimam Pastorum ordinariorum vocationem,
duo potissimum media sunt adhibenda, vocandorum electio, et
electorum ordinatio.

XXXII. Jus Pastores eligendi. est penes Ecclesiam, ac proinde
plebi commune cum Presbyteris3 jus eos ordinandi, soli Pres-
byterio est proprium.

XXXIII. Ideo Pastorum electio olim fiebat per χειροτονίαν
atque acclamationem totius plebis, quae audito nomine Pasto-
ris eligendi, suum suffragium presbyterii suffragio consenta-
neum sublatis manibus indicabat, Act. 14, 23. Ordinatio autem,
quae hodie confirmatio nuncupatur, fiebat ab aliquo ex Pasto-
ribus, nomine totius Presbyterii, coram facie Ecclesiae, per
χειροθεσίαν, seu :manuum impositionem, 1 Tim. 5, 22.

XXXIV. Jus illud Pastores eligendi, suoque suffragio Pres-
byterii de Pastoribus eligendis judicium, aut approbandi, aut
improbandi, Ecclesia primitiva aliquandiu ab Apostolorum
aetate retinuit, ut patet ex hoc Cypriani testimonio Lib. 1.Ep. 4.

, Plebs maxime habet potestatem, vel eligendi dig-
30

