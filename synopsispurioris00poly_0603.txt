DE DisumNA Eccmsmsm. 583

hoc remedium piis Pastoribus qui saniori parti praesunt, super-
esse, ut sese cum recte sentientibus, ab heterodoxorum commu-
nione separent; et licet aperta sententia propter seduc-torum
potentiam haec disciplina adversus eos usurpari non possit, ut
aperto saltem facto ab illis secedant et haeresin comdemnent.
Quemadmodum Christus monet Matt. 7, 15. Cavete a Pseu-

doprophetiS, et Joh. 10, 5. Oves Christi peregrini

vocem non norunt atque ideo fugiunt ab eo. Item
Rom. 16, 17. Hortor vos, fratres, ut observetis eos
qui dissidia vel scandala faciunt adversus doctri-
nam quam didicistis, et declinate ab eis. Quemadmo-
dum in veteri Ecclesia Orthodoxi ab Arrianis secessionem fe-
cerunt, et Proavi ac Patres nostri superioribus seculis ab Anti-
Christi superstitione et Synagoga.

XXIX. Sed si vita improba magnam gregis partem infecerit,
quemadmodum Prophetae de Israelitica Ecclesia passim con-
queruntur, rursum hic distinctione est opus. Quia vel pravam
vitam suam haec multitudo docendo defendit, vel non defendit
docendo, sed tantum sequitur eam male agendo. Si pravam
vitam docendo defendit, ut olim Nicolaitae et Jesabel illa, quae
prophetando seducebat servos Christi ad scortandum, tum eodem
modo de illis statuendum, quo cum haereticis agendum jam
ante docuimus, id est, vel publica sententia excommunicandi3
vel si id propter eorum multitudinem et potentiam-*fieri non
possit, ab iis secedendum3 ut Christus de Nicolaitis et J esabele
illa mandat Angelo Ecclesiae Thyatirensis et Ephesinae, Apoc.
2, 6. et 20. idque ex vi declarationis Christi, Matt, 5, 19. Qui
solverit unum ex mandatis illis minimis, et ita do·-
cuerit homines, minimus vocabitur in regno coe-
lorum.

XXX. Sed si sola prava vita, non ex doctrina prava, sed
contra doctrinam sanam, magnam gregis partem invaserit, ex
sententia Augustini Lib. 3. contra Epistolam Parmeniani, et
alibi adversus Donatistas, nec secessione ab eis, nec excommu-
nicatione, sed precibus, gemitu, adhortationibus, reprehensioni-
bus, comminationibus, bonis exemplis, et similibus remediis
tantum utendum: quemadmodum videmus Prophetas et pios
Sacerdotes his solis armis in Ecclesia Israelitica esse usos. δ
Quod et probat ex loco 2 Cor. 10. quia haec potestas non ad

