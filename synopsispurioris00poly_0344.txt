:322 DISPUTATIO XXXII.

vim resurrectionis ejus, et communionem passio-
num ejus, conformati morti ejus, Phil. 3, 10.

X. Causa instrumentalis hujus beneficii est Verbum Dei, tum
Legis, tum Evangelii. ⁸

XI. Per Legem enim tam naturae inscriptam, Rom. 1. quam
lapideis tabulis renovatam, 2 Cor. 3. homo ad veram condem-
nationis et miseriae suae agnitionem perducitur, ut alibi expli-
catum est; sine qua homo regenerationis et resipiscentiae sa-
lutaris capax esse non potest, cum Christus ipse testetur, se
non venisse ut justos, sed peccatores ad resipiscen-
tiam vocaret, Mataza, 13.

XII. Per Evangelium vero et promissiones ejus, dolor se-
cundum Deum concipitur, conscientia afflicta in spem veniae
erigitur, Christus denique apprehenditur, non tantum in remis-
sionem antecedentium peccatorum, sed abolitionem quoque ve-
teris et resuscitationem novi hominis: unde et Evangelium
ministerium Spiritus et vitae appellatur, 2 Cor. 3. etse-
men immortale Dei in aeternum manens, per quod
regignimur, 1 Pet. l, 23. et Jac. 1,18.

XIII. Forma regenerationis et resipiscentiae consistit in mor-
tificatione veteris hominis, seu abolitione corruptionis nativae;
et restauratione novi hominis, qui secundum Deum creatus est
in justitia et sanctitate vera, Eph. 4. et Col. 3. quae forma,
veteris hominis naturam non tantum reprimit, ut quidam male
sentiunt, sed etiam abolet, et veram sanctitatem ac justitiam
ejus loco substituit, quae in ipsis resipiscentiae fructibus quo-
que resplendet.

XIV. Haec autem forma, si ultimam perfectionem ejus spec-
tes, non simul et semel introducitur, sed per gradus, unde et
quidam regeniti pueris, quidam vero viris adultis et perfectis
comparantur, Hebr. 5. et Eph. 4.

XV. Quemadmodum vero pueri, etsi imperfectius eam exse-
runt, integram tamen hominis formam, omnibus suis partibus
constantem habent, sic neminem vere resipiscentem aut rege-
nitum agnoscimus, nisi qui formam integram regenerationis
possidet, perfectione, ut loquuntur, partium, etsi quotidie ei sit
proficiendum in perfectione graduum.

XVI. Perfectio haec essentialis consistit, primum in eo, ut
omnes facultates animae humanae renoventur, intellectus, volun·-

