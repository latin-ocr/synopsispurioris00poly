350 D1SPUTAT10 XXXIV.

de gestis Palaestinis, cap. 14. et contra J ul. Lib. 4. cap. 3.

XXII. Verum enimvero eaedem ob alios respectus, partim
bonae sunt, partim malae. Bonae, quatenus vi Spiritus pravi-
tatem ipsorum internam comprimentis, utiles sunt ad vitae
praesentis honestatem, ad consequendam benedictionem tempo-
ralem, et mitigationem poenae aeternae 3 Malae, quia inutiles
sunt ad obtinendam vitam sempiternam. Quod August. Roma-
norum exemplo illustrat, in Epist. ad Marcellinum, R e m p u-
blicam, inquit, primi Romani constituerunt auxe-
runtque virtutibuS, etsi non habentes veram pie-
tatem erga verum Deum. Ac Deus sic ostendit in
opulentissimo et praeclaro imperio Romano, quan-
tum valerent civiles etiam sine vera religione vir-
tutes, ut intelligeretur hac addita fieri homines
cives alterius civitatis, cujus rex est veritas, lex,
caritas, 111 o dus, aeternitas. Et contra Jul. Lib. 4. cap. 3.
Min us Fabricius quam Catilina punietur, non quia
iste bonus, sed quia ille magis malus, et minus im-
pius, quam Catilina, Fabricius, non veras virtutes
habendo, sed a veris virtutibus, non plurimum
d e vi a n d o.

XXIII. Adjuncta bonorum operum sunt tria, necessitas, inte-
gritas et dignitas.

XXIV. Necessitas bonis operibus multifariam attribuitur. Ne-
cessaria enim dicuntur, 1. Necessitate praecepti divini. 2. Ne-
cessitate medii ad Dei gloriam et salutem nostram ordinati.
3. Necessitate cultus et obsequii Deo ex obligatione nostra
naturali debiti. 4. Necessitate bonae et tranquillae conscientiae,
de sua electione et vocatione ad salutem sibi probe consciae.
5. Necessitate officii caritatis proximo praestandi.

XXV. Necessitatem efficientiae, quam 'P o ntif i cii praece-
dentibus adjungunt, ut spuriam repudiamus, quia bona opera
nec ad salutis inchoationem, quae consistit in remissione pec-
catorum, nostraque cum Deo reconciliatione, nec ad ejus con-
summationem, quae posita est in aeterna glorificatione, ac plena
immortalitatis futurae fruitione, veluti causae efficientes, sunt
necessaria. Nam nostram per fidem coram Deo justificationem
consequuntur, atque haereditatem nobis in coelis paratam tan-
tummodo, ut via ac conditio in haeredibus requisita, praecedunt.

