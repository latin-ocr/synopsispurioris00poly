406 DISPUTATIO XXXVIII. ι

tum, atque in Coena Domini renovatum, est tantum de rebus in
Decalogo et Evangelio praeceptis.

XXXVI. Specialia sunt, aut de rebus Decalogo et Evangelio
non absolute praeceptis, ut sunt caelibatus, et abstinentia a
certo potii, cibo, vestimento, aliisque bonis usui hominum con-
cessis3 aut de rebus partim praeceptis in genere, quoad earum
substantiam, partim non praeceptis in specie, quoad temporum,
locorum, personarum et occasionum circumstantias, ut sunt statae
preces, jejunia, Eleemosynae, et similia pietatis officia, quorum
publica determinatio judicio Ecclesiae, privata executio, cujusque
fidelis arbitrio a Deo permittitur.

XXXVII. Priora vota de rebus mere adiaphoris eminuerunt
olim in Nazaraeis, Num. 6. ac laudata fuerunt in Rechabitis,
Jer. 35. Posteriora in reliquis Judaeis3 at nunc utraque dam-
nantur, si quis ex opinione necessitatis, libertati per Christum
nobis partae omnino repugnantis, se aut alios, servili eorum
jugo implicet, Gal. 5, 1. Coloss. 2, 20.

XXXVIII. Pontificii vota Judaicis similia, aut sibi, aut aliis
imponentes, votorum legitimorum conditiones, quarum nonnullas
ipsimet approbant, nequaquam observant.

XXXIX. Harum conditionum prima est, Ut fiant juxta
Dei praecepta. At nullum in universa Scriptura de tribus
votis, ad quae Monachi Romanenses astringuntur, praeceptum
apparet. Et quamvis Bellarminus singula vota ex quibus-
dam Scripturae locis in sensum alienum a se detortis probare
satagat, nullum tamen producit, quo illa· conjunctim affirmet.

XL. Secunda est, Ne quod verbo Dei praescribitur,
aut permittitur, voto aliquo impediatur. Sed hoc fit
voto paupertatis, obedientiae et caelibatus.

XLI. Nam voto paupertatis, aut potius mendicitatis, Monachi
a labore quem Deus cuilibet homini praecipit, Gen. 3, 19. Exod.
20, 9. ad otia, quae dant vitia, abducuntur.

XLII. Deinde voto obedientiae regularis, vel potius irregularis,
iidem, posthabito voto obedientiae universalis soli Christo debi-
tae, juxta Patris mandatum, Hunc audite, Matt. 17, 5. parti-
cularibus ac diversis hujus vel illius Praelati regulis humanis,
tamquam divinitus ordinatis, simpliciter et sine ulla sententiae
ac judicii sui contrarii exceptione auscultant.

XLIII. Tertio denique voto perpetui caelibatus, Monachi injuste

