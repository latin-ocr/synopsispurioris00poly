454 DISPUTATIO XLI.

Sedem illam postremam fuisse quam postremo tenuit. 5. Eam
Hierosolymis (unde verbum proditurum Evangelii diserte dici-
tur, Esai. 2. et Christus consummatus est) translatam in Antio-
chiam, (ubi primi Christiani appellati sunt) inde demum Romam,
ubi non modo fuerit et vixerit multos annos, sed et martyrio
consummatus sit. Adeo ut is, qui illi ibidem quocunque modo
successerit, licet fide et dilectione impar reliquis, etiam in pri-
vilegium et jus Petri successerit. At Paulus quamvis scribat
Romanis, et Romae epistolas ad Galatas, Ephes. Philip. Timoth.
Philem. nusquam Petri in salutationibus suis meminit. Quae
omnes hypotheses divinis testimoniis, quibus fides nititur, pro-
bandae erant. At nihil minus possunt, sed ad traditionem eam-
que incertam, hic confugere necesse habent3 cui fides nostra
inniti non potest. Imo vero omnis qua fruitur praerogativa
Pontifex Romanus, humani potius et imperatorii, puta Phocae
impii et Regicidae Imperatoris, est instituti.

XXX. Imo vero Episcopus et Papa Romanus, dum se uni-
versae Ecclesiae Dei et Christi, Dominum, Regem,
Monarcham, Sponsum et Maritum, Caput et Funda-
mentum, itemque vicarium Dei in his terris, et uni-
versalem Episcopum, sen Episcopum Episcoporum
vocare, et pro iis se gerere non vereturÍ¾ idque cum salutis
necessitate eredendum asserit3 Antichristum illum se revera esse
eo ipso demonstrat, ut qui summam potestatem, Christo reipsa
propriam invadit, ejnsque se consortem facit, Ecclesiae Dei et
conservis suis se praefert: quem in templo Dei sessurum, et se
elaturum super omne quod dicitur Deus aut numen, Apostolus
praedicit, 2. Thess. 2.

XXXI. Equidem dum se Herum, Dominum, Princi-
pem, Regem, Monarcham Ecclesiae dicit, absolute qui-
dem, quoad spiritualia, in temporalibus vero universim, idque
cum respectu, quatenus ea ad spiritualia ordinata sunt, ac ea,
quae Domini ac Regis sunt, agit, ut dum ceu legislator inter-
pretandi divina potestatem sibi infallibilem arrogat, de divinis
dispensat, eaque abrogat, leges obligantes conscientiam ipsi fert,
tantundem est, ac si quis minister aut servus, aut etiam legatus
se Dominum ac Regem faceret, aut quae Domini sunt, sibi arro-
garet. Quod est contraria- nectere, et laesae Majesta-tis divinae
crimen committere.

