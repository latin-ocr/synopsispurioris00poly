396 DISPUTATIO XXXVII.

7, 6.) illud externum et corporale, cum reliquis legis cere-
moniis in Nov. Test. antiquatum non est.

XLIII. Ita tamen Divinae est institutionis, ut uni-
versim quidem, at liberae sit secundum circum-
stantias dispositionis Verum in V. Test. unum tan-
tum ex divina descriptione statum et ordinarium seu
anniversarium fuit, quod decima septimi mensis festo ex-
piationis die, in domo Domini solenniter quotannis, usque in
vesperam celebrabatur, LeV. 16. et 23. Ex institutione vero
Ecclesiae in captivitate Babylonica existentis, fuit J ejuniuni
decimi mensis in memoriam obsessae, quarti expugnatae, quinti
desolatae urbis Jerusalem, septimi denique caedis Godoliae‚
quam multae calamitates consecutae sunt, 2 Reg. 25. Jer. 52.
Zach. 5, 2. et 8, 19. Quibus accedit a Mardochaeo institutum,
et a Judaeis susceptum jejunium Estherae, Esth. 9, 31. 32.
Quorum illud, ut ceremoniale, haec vero ut temporalia, et genti
illi pro tempore propria, abrogata sunt, Zach. 8, 19.

XLIV. In Novo vero Test. nullum omnino certum jeju-
nii tempus a Christo et Apostolis est definitum, sed liberum
relictum, ut idem testatur August. Epist. 86. Illudque usurpan-
dum, ut loquuntur apud Tertull. Lib. de Jejunio Orthodoxi,in-
differenter ex arbitrio, non ex imperio novae dis-
ciplinae, pro temporibus et causis uniuscujusque,
id est, pro ratione personae firmioris; temporis, plurimum
luctus; rei, incidentis et urgentis, gravioris alicujus sc. neces-
sitatiS, Matt. 9, 15. Marc. 2, 20. Luc. 5, 34. publicae vel priva-
tae, praesentis vel imminentis3 et quidem spiritualis vel corpo-
ralis boni obtinendi, vel mali avertendi causa, idque sine super-
stitiosa temporis ac dierum observatione.

XLV. Unde a causa et observatione jejunii, aliud priva-
tum, aliud publicum. Illud quod privatim in privata causa,
vel sua vel alterius initur, Dan. 9, 3. et 10, 3. 1 Cor. 7, 5.
Act. 10, 3. Hoc, quod in publica, ab Ecclesiae antistitibus indi-
citur, et publice observatur, Esdr. 8, 21. Act. 13, 2. 3. et 14, 22.

XLVI. Quare Pontificii graviter hic errant, qui contra Chris—
tianam libertatem, jejunia ad certa tempora et dies alligarunt,
ac ultra Judaismum Ecclesiam sine ulla urgente causa, multis
statisque jejuniis onerarunt, et observationis quasi necessaria
lege conscientias devinxerunt3 utpote hebdomadatim, jejunio

