112 DISPUTATIO XIII.

esset fides et spes nostra, omnisque religio, 1 Cor. 15, 14. Ac-
cedit (lenique communis omnium fere gentium etiam barbarissi-
marum consensus.

XXXII. Ad facultates animae quod attinet, nos Philoso-
phorum subtilioribus disputationibus posthabitis, eas distingui-
mus in intellectum seu mentem, et voluntatem3 seu
cum Apostolo in spiritum et animam; restrictiore significatione
nomine spiritus superiorem facultatem, mentem scilicet; animae
vero, inferiorem, sensitivam et vegetativam intelligentes. Quod
Latini per animum et animam efferunt.

XXXIII. Intellectu obiecta vel approbanda vel improbanda
apprehendimus et discernimus3 estque duplex: theotreticUS, quo
verum a falso3 practicus, quo bonum a malo, aequum ab iniquo.
In quo consideramus συντήρησιν et συνείδησιν, scientiam et con-
scientiam, quae simul juncta practicum syllogismum constituunt.

XXXIV. Voluntate autem, cujus natura est non cogi, et
secundum naturae primae facultatem nulla necessitate ad ex-
trema restringi, objecta eligimus et repudiamus, prout ea bona
vel mala esse intellectus judicat. Saepe etiam est electio inter
aequalia et inaequalia, quin voluntas quoque actionem suam
suspendit.

XXXV. Atque ita homo factus est in animam viven-
tem, corpore et animo hypostatice inter se unitus, quo homo
integer constituitur.

XXXVI. Totus autem homo et anima et corpore in imagine
Dei et secundum similitudinem ejus creatus est,
quorum hoc ad exegesin illius facit. Iino vero et epitheti ra-
tionem ad illius amplificationem habet, quasi dicat imaginem
simillimam, Gen. 1, 27. et 5, 1. Secus quam Patres quidem
arbitrantur, qui imaginem ad naturam, similitudinem ad actio-
nes Deo conformes referunt.

XXXVII. Ea intelligimus bonitatem, rectitudinem et perfec-
tionem -seu statum ejus optimum, supra reliqua animantia ex-
cellentiam et excessum, et propiorem ad Deum accessum.

XXXVIII. Integritas interna est in anima, corpore, affectibus
et actionibus, totiusque hominis immortalitate. Ratione mentis
honio scientia fuit insigni, Gen. 2, 19. etc. Voluntatis vero ea
libertate, ut non modo a coactione, sed et peccati necessitate
esset liber, menti et rectae rationi ac divinae voluntati consen-

