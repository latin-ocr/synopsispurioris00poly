DE Dwm PRAEDESTINATIONE. 235

sed judicii liberi actus est, quemadmodum Apostolus indicat, cum
dicit, An non habet potestatem figulus ex eodem luto
faciendi aliud quidem vas ad decus, aliud vero ad
dedecus? Rom. 9, 21. et, Quis prior dedit ei, quod
retribuatur ei? Rom. 11. 35. Rursum autem, ex peccati
singularis et praevisi incremento ad certum quoque gradum
poenae quempiam destinare, justitiae vindicatricis, non injustitiae
actio est, quemadmodum id Apostolus ibidem notat, Quid si
Deus volens ostendere iram, et notam facere poten-
tiam suam, multa lenitate pertulit vasa irae coag-
mentata ad interitum? Rom. 9, 22. si pertulit multa le-
nitate, ergo et in sua praescientia abutentes divina lenitate
pertulit, et sic tandem ad interitum justum ordinavit.

LIV. Hoc ut recte intelligatur, diligenter notandum est, hanc
praeteritionem non omnem gratiam in praeteritis tollere aut
negare, sed eam tantum quae electis est peculiaris. Ea vero
quae per communis providentiae administrationem, sive sub lege
naturae, sive sub gratia Evangelica, hominibus vario dimenso
dispensatur, per hunc praeteritionis actum non adimitur, sed
potius praesupponitur: quia non electi, sub illa communi pro-
videntiae divinae gubernatione, et arbitrii sui exercitio, relin-
quuntur.

LV. Haec autem communis providentiae administratio eam
beneficiorum externorum atque internorum communicationem
semper conjunctam habet, quae in natura quidem integra ad
salutem sufficiebat, ut in Angelis rejectis, et genere humano toto,
in primo parente ante lapsum considerato, manifestum est3 in
natura vero corrupta, tanta reliqua facta est, aut naturae sub
Evangelio superaddita, ut omni excusationis praetextu coram
divino judicio nudati ac privati sint, quemadmodum Apostolus
testatur, Act. 14, 27. Rom. 1, 20. et 2, 1. Item J oh. 15, 22.
1 Cor. 4, 3. et alibi. x

LVI. Atque ideo recte Synodus Arausicana, can. 25. definivit:
Aliquos divina potestate ad malum praedestinatos
esse, non tantum non credimus, sed si quis sit qui
tantum malum credere velit, ei cum omni detesta-
tione Anathema dicimus. Nam peccata communia Deus
in illis invenit, non fecit, ut antea monuimus3 et licet Deus
ex justo suo judicio, etsi nobis occulto, eos amplius deserat et

