86 ΒιεΡῦτΑΤιο X.

L. 12. de Civitate Dei, 0. 15. Quomodo, inquit, Angeli
creati dicendi sunt, si semper fuisse intelliguntur?

XXV. Quemadmodum autem Deum in tempore, 510 libere
eum ac secundum voluntatis suae beneplacitum, tempore a se
definito, mundum hunc condidisse asserimus, quem, si ita ipsi
fuisset visum, aut prius aut serius creare potuisset.

XXVI. Ad hanc otiosorum hominum quaestionem, Cur Deus
mundum non prius condiderit? respondemus, non ip-
sorum esse tam curiose de temporibus atque opportunitatibus
inquirere, quas Deus solus in sua habet potestate, Deumque
non minus secula, quam universam hanc machinam pro suo
arbitratu fecisse, Act. 1, 7. Hebr. 1, 2.

XXVII. Ad illam eorundem quaestionem, An ergo Deus
antequam mundum creaverit, otiosus fuerit? summae
vanitatis esse respondemus, de Deo quaerere an unquam fuerit
otiosus, qui praeter semetipsum omnia a se creanda ab aeterno
comtemplatus est, nosque in Christo Filio suo dilecto ante
jacta mundi fundamenta cognovisse atque eligisse dicitur, Rom.
8, 28. Eph. 1, 4.

XXVIII. Forma mundi a Deo creati spectatur in artificiosis-
sima omnium ejus partium dispositione, aptissima earum in se
εὐτκξίᾳ, summaque inter se παναρμονίῳ.

XXIX. Finis est, bonitatis, sapientiae ac potentiae Dei pate-
factio, harumque virtutum per omnes creaturas, ac praesertim
per rationales, perpetua celebratio.

XXX. Hunc finem viri Dei, tum in Psalmis, tum in aliis ⁴

Sacrae Scripturae locis, ad Dei gloriam, animarum suarum re-

creationem, ac communem omnium piorum institutionem variis
rationibus accommodarunt.

COROLLARIA.

I. Cum Sacra Scriptura et unicum mundum, et
unicum illius Servatorem Jesum Christum esse
doceat, Origenis sententia ab Hieronymo aliisque
Patribus orthodoxis merito fuit repudiata, qua
statuebat, unum quidem uno tempore mundum esse,
sed ante hunc tamen alios fuisse, et post hunc alte-

