DISPUTATIO XVIII.

»Β
Lege Dei

Praeside D. JOHANNE POLYANDRO.

Respondente ARNOLDO SCHOMANTIO.

T11Es1s I.

UANTA homo in peccatum prolapsus, virium liberi arbitrii

Q laboret defectione, quantaque ejus sit miseria, ex lege Dei
cognosci potest.

II. Lex Latinis sic dicta, quod publice legi soleat, a Graecis
νόμος appellatur, quod suum cuique tribuat, ab Hebraeis num,
id est, doctrina, quod nos de voluntate Dei nostroque erga ip-
sum ac proximum nostrum officio doceat.

III. In Sacra Scriptura lex diversis significationibus accipitur,
primum pro qualibet Dei institutione, Ps. 1, 2. et 19, 8.

IV. Hinc nomen legis, tam Novi, quam Veteris Testamenti
doctrinae attribuitur, Es. 2, 3. Jer. 31, 33. Rom. 3, 27.

V. Secundo speciatim sumitur, aut pro lege morali, ut Luc.
10, 26., aut pro ceremoniali‚ ut Luc. 2, 22., aut pro forensi, ut
Joh. 19, 7.

VI. Tertio per metonymiam subjecti accipitur pro libris Mosis
doctrinam legis complectentibus, ut Luc. 24, 44.

VII. Quarto sumitur synecdochice, pro omnibus libris Vete-
ris Testamenti, ut Joh. 10, 34.

VIII. Quinto per metonymiam adjuncti, vel pro Ministerio
Levitico, ut Heb. 7, 12., vel pro legis rigore et maledictione, ut
Rom. 6, 14.

IX. Sexto, metaphorice pro naturali rationis humanae prae-
ceptione, Rom. 2, 14.

X. Ex quibus apparet, legem in sacris literis non accipi pro
aeterna lege, vel rationis forma, quae in conceptu divino, tam-
quam in οέρχετύπῳ exsistit, sed pro legitima ordinatione a Deo,
tamquam a perfectissimo exemplari, ad genus humanum in
tempore derivata, huicque variis modis communicata ac declarata.

XI. Nos ergo intra limites Sacrorum Bibliorum consistentes,
legem sumimus pro informatione ac praeceptione temporaria,

