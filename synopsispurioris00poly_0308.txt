286 Disru'rATm XXIX.

deprecatus sit poculum illud3 imo in summo illo angore Ange-
lica corroboratione opus habuerit, tantaque fuerit agonia, seu
Christi luctantis angustia, ut ei praeter naturam sudorem
sanguineum, instar grumorum descendentem in
terram expresserit, Luc. 22, 43. 44. Quod sane non duntaxat
de mortis terroribus (alioqui videri possent multi martyres
Christo fortiores et constantiores) sed de terribili Dei Patris
judicio et ira, quo nihil formidabilius cogitari potest, accipien-
dum est. Cujus extremus actus eo processit, ut se derelictum
a Patre exclamaverit, Matt. 27, 46. In summa, execratio
factus est, ut essemus benedictio Dei in ipso, Gal.
3, 13.

XVIII. Neque tamen desperare debuit. Desperatio ita
poena est, ut et peccatum sit. Filium autem Dei peccati vindi-
cem, peccati exsortem esse oportuit. Omnia enim tulit quae sine
peccato ferre potuit.

XIX. Neque enim in aeternis quoad durationem poe-
n'is, morte scilicet tum corporali, tum spirituali, de-
tineri debuit, aut potuit. Quia immensitatem quidem agonum
et cruciatuum infernalium, cum desertione et abjectione a Deo,
quod morti aeternae per se semper adest, sensit Christus a Deo
desertus et abjectus ad inferos usque, alioqui id nobis sentien-
dum esset: at vero continuationem eorum, quod accidens est
cum non fit liberatio, non item. Utrumque autem reprobi sentient.

XX. Hujus autem causa, quod peccatores condemnationis rei,
iram Dei infinitam, seu universam simul effusam, utpote nudi
homines, tolerare non valuerint (alias enim creatura mox abÎ‡
sorbenda et abolenda fuerat) sed tantum partiatim et certa men-
sura, prout ferre poterat creatura, inferenda erat, adeoque succes-
sive et cum continuatione perferri debuit. At vero Christus in
una hypostasi verus Deus et homo totaliter, et simul et semel,
pro sua infinita potentia et virtute, eam totam exantlavit. I'ta ut
aeternis revera poenis haec temporaria aequipolleat, Heb. 9, 14.
Joh. 2, 19. et 10, 18. Act. 2, 24. 25. et 3, 5.

XXI. Atque hae omnes peccatorum poenae, tam corporales,
quam spirituales, peccatis in districto Dei judicio debitae, pec-
cati nomine veniunt. Unde dicitur tulisse peccata nostra,
id est, poenas peccatorum, factum esse peccatum, id est,
subditum poenae, et execrationem, id est, execrabilem, et

