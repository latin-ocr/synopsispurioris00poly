138 D1sx¹urA⁷r1o XVI.

XXII. Reatus ille non male a quibusdam, in omni peccato
ac proinde et actuali, duplex constituitur, nempe eulpae et
poenae. Reatus culpae est ipsa interna peccati indignitas seu
damnabilitas, qua peccator ex se Dei amore et favore fit in-
dignus, quemadmodum ex Ps. 5, 5. Es. 59, 2. et aliis locis
Scripturae videre est. Reatus poenae est ipsa ad hunc aut illum
poenae gradum actualis ordinatio atque obligatio.

XXIII. Posterior per remissionem peccatorum et imputatio-
nem justitiae Christi in regenitis et fidelibus plane tollitur.
Prior ver0‚ qui in reliquiis carnis ipsorum adhuc haeret, per
justitiam et sanctitatem Christi quidem tegitur, et impeditur
quo minus ulteriores suos effectus producat, ab ipso tamen
peccato non nisi cum ipso peccato tolli potest, non magis quam
calor ab igne, aut risibile ab homine.

XXIV. Quamobrem et Apostolus Paulus, Rom. 8, 1. asserit
quidem, nullam nunc esse condemnationem iis qui
sunt in Christo Jesu, qui non ambulant secundum
carnem, sed secundum Spiritum3 non tamen ait nihil
in iis esse condemnabile‚ contra vero testatur S. Scriptura,
fideles si in se solis respiciantur prout actu sunt, non posse
coram Deo aut ejus judicio justos esse aut consistere, Hiob
9, 2. Ps. 130, 3. item 143, 2. Dan. 9, 7. 9. 10. et ad Rom. 4, 1.
et sequentibus.

XXV. Poena peccatis debita est duplex, vel damni vel sensus.
Poenam damni hic vocamus (etsi quidam hanc vocem paulo
aliter sumant) noxam illam, quam anima peccatrix ex peccati
actu intrinsecus contrahit, nempe ablationem majorem aut mi-
norem divinae gratiae, prout peccati indignitas vel major vel
minor est3 item maculam, ut vocant, et labem, quae ex illa
aversione in anima haeret; quemadmodum eo referri potest
quod Christus Mat. 15, 11. ait: non quod intrat in os, sed
quod exit ex ore, illud κοινοῖ, profanum vel impu-
rum reddit ho minem; item quod Apostolus Rom. 1, 24.
testatur, quod Deus illos, qui mutaverunt gloriam in-
corruptibilis Dei in similitudinem imaginis cor-
ruptibilis hominis, tradiderit concupiscentiis cor-
dium suorum ad impuritatem.

XXVI. Poena sensus partim in conscientiae angoribus con-
sistit, partim in aliis cruciatibus animi, aut corporis3 quos vel

