DE LAPSU Amin. 117

IX. De specie illius peccati discrepantes sunt Doctorum sen-
tentiae.

X. Pontificiorum alii statuunt, fuisse superbiam, alii gulam,
qua parentes nostri esum pomi, tamquam non in perpetuum
vetiti; alii intemperantiam, qua usum conjugii anticipaverint.

XI. Brentiu's existimat, fuisse defectionem a Christo Dei Fi-
lio, qua imperium ipsius detrectaverint.

XII. Nostrorum plerique infidelitatem fuisse asserunt, qua
fidem huic comminationi divinae abrogarunt: In qua die
comedes ex arbore scientiae boni et mali, morte
morieris, Gen, 2, 17.

XIII. Quae sententia admitti potest, si potius quid parentes
nostri primum fecerint, quam quo primum respexerint atque
animum suum intenderint, recte perpendamus.

XIV. Initium enim, seu primus motus gradusque illius pec-
cati, fuit dubitatio de veritate interminationis, qua Deus suum
interdictum sancire voluit; ut ex ordine tentationis qua Diabo-
lus Evam seduxit, evidenter demonstrari potest.

XV. Hanc enim primum ad dubitationem de verbo Dei, du-
bia sua interrogatione sollicitavit: Etiamne dixit Deus,
Non comedetis ex omni arbore horti? Gen. 3,1.

XVI. Deinde ex nutantis feminae ad Dei interdictum aliquid
adjicientis responso audacior factus, sanctionem Dei hac mani-
festa contradictione elevavit: Non moriemini3 sed novit
Deus, quod in die qua comedetis ex ea, aperientur
oculi vestri, et eritis sicut Dii, scientes bonum et
malum.

XVII. Cui mendacio diabolico Eva potius credens, quam divi-
nae veritati, similitudinem illam ac scientiam divinam per esum
fructus illius vetiti affectavit.

XVIII. Plures iterum motus affectusque inordinati, cum pri-
mo illo infidelitatis actu concurrerunt. Nam sicuti parentum
nostrorum infidelitas ambitioni januam aperuit, 510 111110 annexae
fuerunt ingratitudo, impietas in Deum, et contumacia mater
defectionis, qua, Deo spreto ac derelicto, sein castra Diaboli
contulerunt.

XIX. Causa hujus peccati, aut externa est, aut interna.

XX. Causa illius externa non fuit Dei praescientia, nec ejus
permissio, nec impulsio, sed Diaboli instigatio.

