324 DISPUTA'rIo XXXII.

nita est, bonum spirituale quidem appetere3 propter inhaerentes
tamen ei carnis reliquias, non ita efficaciter et plene velle, ut
effectus ille, quem optet et velit, semper consequatur. ‘

XXI. Secundo demonstratur illud ex ipsa spirituali qualitate
quae per regenerationem introducitur. Nam non tantum caritas
et fiducia in Deum in voluntate suam sedem habent, sed etiam
sanctitas et justitia novi hominis, Eph. 4, 24. est propria vo-
luntatis affectio, ut omnes Ethici agnoscunt. Unde Juriscon-
sulti eam definiunt constantem voluntatem unicuique
suum tribuendi.

XXII. Tertio, modi loquendi quibus passim Scriptura in hoc
negotio utitur, id ipsum efficaciter evincunt. Nam quando Deus
dicitur Spiritum novum ponere in medio nostri, cor circum-
cidere, cor novum in nobis creare, cor lapideum ac durum red-
dere carneum, praeputium cordis auferre, et similia plurima,
de solo inferiori appetitu, quem homo cum bestiis habet com-
munem, a nemine unquam explicata sunt; nec de intellectu
immediate intelligi possunt, quia nullus dabitur in Scriptura
locus, ubi intellectus durus aut lapideus vocatur, aut intellectus
circumcidi, aut praeputium ejus tolli, aut in nobis denuo creari
dicitur. Contra vero, cum de intellectu agit Scriptura, eum
caecum et obtenebratum appellare solet; et renovationem ejus,
illuminationem oculorum mentis, inscriptionem legis in cordi-
bus, ablationem velaminis a cordibus, donationem mentis, etc.

XXIII. Demonstrant illud denique Sanctorum vota et preces.
Nam quum Deus is sit, quiin nobis effic-it et velle
et perficere pro bona sua voluntate, Phil. 2,13. quis
ausit sentire, quin praeter mentis illuminationem ac affectuum
correctionem, voluntatis quoque renovatio, atque in bonum
spirituale inclinatio postulari debeat? Exemplo Davidis, Ps.
119, 36. Praesertim cum fieri non possit, ut voluntas solis na-
turae viribus instructa, intellectum supernaturali dono jam af-
fectum per se sequatur, aut ut intellectus aliquam inhaerentem
sibi supernaturalem qualitatem per se voluntati imprimat3 cum hoc
solius Spiritus Dei esse Scriptura ubique asserat, et non magis
intellectus ejusmodi vim voluntati possit per se imprimere, quam
ipsam voluntatem ex se producere3 sed sicuti Deus tam facultatem
intellectus quam voluntatis in homine creavit, sic dona supernatu-
ralia tam huic quam illi per novam illam creationem superaddit.

