452 DISPUTArio XLI.

lapides tuos, et fundaturus sapphiris. Sic et Apoc.
21, 14. 19.

XXIV. Quin et promissio ei facta de aedificanda
super hanc petram Ecclesia sua. Quod non de Petro
personaliter, sed de fidei ejus Christum intuentis professione
realiter intelligendum est; non enim dicit, super te Petrum,
sed super hanc petram, commutato Petri nomine in petrae,
masculino in femininum, et persona secunda in tertiam, et ad-
dito pronomine demonstrativo3 et in Syro articulus, qui tan-
tum appellativis additur, voci Cephae hic praepositus, idem
indicat. Neque Ecclesiae aedificatio super personam
ullius hominis, sed solius Christi, qui est unica illa Petra,
1 Cor. 3. et 1 Cor. 10. doctrinamque de eo editam, facta est.
Quo sensu et id reliquis Apostolis, ut architectis aedificii Dei,
1 Cor. 3. et ipsorum insuper doctrinae communiter tribuitur.
Eph. 2. Apoc. 21. et fides fidelium fundamentum dicitur, cui
ipsi superstructi, Judae vers. 20.

XXV. Ad haec promissio de petrae ,illius fundamentalis,
et Ecclesiae ei inaedificandae firmitate; Et portae infero-
rum non praevalebunt adversus eam. Quod de Petro
per se intelligi nequit, ut cujus fides et mores aliquando vacil-
larunt, Matt. 16, 22. 23. et 26, 33. 34. Luc. 22, 31. 34. Gal. 2,
12. etc. Sed de fide ab eo edita, quae firma et immota
manet, si ipsam professionem, non simpliciter profitentem spec-
tes. Neque de Ecclesia qualibet, sed de Ecclesia Catholica, quae
est columna et firmamentum‘veritatis.

XXVI. Denique promissio ei facta de clavibus regni
coelorum, at non inquit, Et tibi dabo soli claves regni
coelorum, quibus metaphorice administrationis potestas in
Ecclesia Dei significatur, ejusque ratio altera metaphora indi-
catur, et quicquid ligaveris in terra, ligatum erit
in coelis, et quicquid solveris in terra, erit, solu-
tum in coelis, quod fit, tum praedicatione Evangelii,
privatim in conscientia cujusque, Matt. 28, 18. 19. Marc. 16, 16.
tum publice usu disciplinae et excommunicat-ione,
Matt. 18, 15. 17. 18. Quae gubernationis potestas non est abso-
luta, sed ministerialis et promulgatoria, pro ratione fidei et
resipiscentiae cujusque. Ac ea quidem Ecclesia est, Matt. 18, 18.
specialiter vero, ut omnibus Apostolis hic promittitur, ita post

