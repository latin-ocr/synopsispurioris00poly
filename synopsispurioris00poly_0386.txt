364 DISPUTATIO XXXV.

Lib. 1. cap. 28. ut et Ebionaei, et qui Nazaraei dicti ruerunt,
apud Epiphan. haeres. 18. et August. haeres 9. quibus non
favet quod post resurrectionem Christi, Paulus circumcidit Ti-
motheum, Act. 16, 3. et ex consilio Jacobi, ipse cum aliis, se
Judaica ceremonia purificavit, Act. 21. vers. 16. qua in re nihil
praejudicavit Christianae libertati, cujus alibi contra imprudens
Petri factum, se assertorem strenuum declaravit, Gal. 2, 14.

XXV. Hic ergo est adhibenda distinctio, quam ab Augustino
Schola Theologica mutuata est, potuisse nempe post Christum,
ad usque sufficientem evulgationem Evangelii inter Judaeos,
ceremonialia observari, 11011 quidem tamquam Christum ventu-
rum praesignificantia, aut ex opinione necessitatis ad salutem3
sed ut mandata a bono auctore profecta, per passionem Christi
mortua quidem et evacuata, cum aliquo tamen honore sepe-
lienda et ad sepulcrum deferenda. Post illud autem tempus non
amplius id licuisse nec jam licere, nisi quis haberi velit sepul-
cri violator. Tunc quidem fuisse mortua, secl eo quo dixi-
mus sensu, et ut duo populi coalescerent, nondum mortifera.
Postea vero et mortua et mortifera.

XXVI. Nec est quod quis excipiat, se auferre significationem,
neque inducere necessitatem, et inde (quod fecit Cajetanus)
Aethiopum superstitionem excuset, qui ad imitationem Christi,
non ad significationem, circumcisionem observant. Id enim illi-
citum esse, etiam alii ex eadem schola recte sentiunt, non so-
lum propter scandalum, sed etiam quia cultus ille, non tantum
propter significationem Christi futuri, sed etiam propter modum,

repugnat veritati et perfectioni Evangelii, per quem voluit ,

Christus cultum illum antiquareÍ¾ 11011 tantum quia futurorum
erat significativus, sed quia acl modum colendi Deum
umbratilem et imperfectum pertinebat. Ad quam nor-
mam si examinentur pleraeque Pontificiorum ceremoniae, non
minus erunt hoc tempore mortiferae, eoque magis quod ab
hominibus ad cultum et ex opinione necessitatis sunt invectae.

XXVII. Quamvis autem Christiani a legibus ceremonialibus
sint liberi, illarum tamen cognitionis usum non exiguum esse
fatemur. Nam ut vaticinia Prophetarum de adventu Christi
licet impleta sint, magno cum fructu in Ecclesia leguntur: sic
Leviticae ceremoniae non minus utiliter investigantur et expli-
cantur, ut quomodo Christus in illis cum omnibus suis benefi-

