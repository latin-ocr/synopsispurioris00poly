Dr. PnccATo OmcmAm. 121

terum a peccatis redimimur, proprie fidem Chris-
tianam consistere, cum August. censemUS, Lib. de Pecc.
orig. c. 14. Ideo enim Filius Dei carnem assumpsit humanam,
et in ea pati voluit, ut humanum genus a servitute peccati, in
qua ex praevaricatione primi parentis detinebatur, liberaret;
unde jam olim, et hoc tempore, Ecclesia eosdem gratiae Christi
hostes passa est, et patitur, quos originalis peccati experta est
oppugnatores.

IV. De naturae obliquitate et depravatione aliquando con-
questi sunt, qui nihil alias supra naturam sapuerunt. Homines
natura sua esse malos, et induci non posse ut justi-
tiam colant, notavit Plato, Lib. 2. de Repub. Et Cicero la-
mentatus est, Hominem a natura noverca in lucem edi,
corpore nudo, fragili atque infirmo, animo ad mo-
lestias anxio, ad timores humili, ad labores de-
bili, ad libidines proclivi, in quo divinus ignis sit
obrutus, ingenium et mores. Citatur ab Aug. Lib. 4.
contra Jul. ex. Lib. de Repub. Sed neque malum satis agnove-
runt, neque ad mali causam et fontem, spirituali luce destituti,
pervenire potuerunt.

V. Ab Adamo in posteros, peccatum vere sic dictum deri-
vari, ex Scriptura Veteris et Novi Testamenti evidentissimum
est; in qua ipse Deus asserit, omne figmentum et cogita-
tiones cordis humani, tantummodo malum esse om-
ni tempore, Gen. 6, 5. idque a pueritia ipsius, Gen.
8, 21. Et Job negat, posse mundum nasci ex immundo
conceptum semine, Job. 14. Et David agnoscit se in ini-
quitatibus conceptum, Ps. 51, 7. Et Christus asserit,
carnem esse quicquid ex carne natum est, Joh. 3, 6.
Et Paulus, per unum hominem peccatum in mundum
intrasse, per peccatum mortem, et ita in omnes ho-
mines mortem pertransiisse, in quo omnes pecca-
verunt, etiam ii qui non peccaverunt ad similitu-
dinem Adami, Rom. 5, 12. 13. 14. et nos omnes natura
esse filios irae, Eph. 2, 3. Quae pauca e multis selecta,
morbum satis detegunt, quem Satan tegendo incurabilem red-
dere tentat.

VI. Idem evincitur rationibus firmissimis ex analogia fidei
petitis. 1. A circumcisione olim, et baptismo hoc tempore, in-

