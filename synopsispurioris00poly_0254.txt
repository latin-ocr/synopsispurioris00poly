232 DIsPUTfflo XXIV.

non aperit, sed clausam miratur Apostolus, cla-
mans: O altitudo divitiarum sapientiae et scientiae
Dei, quam inscrutabilia sunt judicia ejus et imper-
vestigabiles viae ejus! quis enim cognovit sensum
Domini? aut quis consiliarius ejus fuit? etc.

XLI. Usus hujus doctrinae multi et insignes sunt in Ecclesia
Christi; nam verae humilitatis est magistra, solidae in Deo fi-
duciae fundamentum, fons gaudii spiritualis et spei Christianae,
materia certa consolationis in adversis, tolerantiae in cruce,
confirmationis contra aliorum apostasiam, calcar gratitudinis
erga Deum, caritatis erga proximum, et cetera plurima, quo-
rum omnium illustria exempla ex sacris literis afferri possunt,
nisi brevitati studeremus.

XLII. Sed usus hi tum demum plenam suani habent effica-
ciam, cum electi de sui electione certiores redduntur. Quod con-
tingit, non ex aliquo enthusiasmo, aut divinorum judiciorum
scrutatione temeraria3 sed ex certis ejus effectis et notis, quas
profani quidem ignorant et contemnunt, pii vero in serio sui
examine cum gaudio in se deprehendunt, vel si tempore tenta—
tionis, aut negligentia ipsorum forte in ipsis langueant, per
preces, verbi auditum, sacramentorum usum, colloquia cum
sanctis, et caritatis opera, etc. in se denuo excitare omnibus
modis satagunt. De quibus effectis et notis ampli tractatus a
viris piis conscripti sunt, qui tamen omnes sub vocati one
secundum propositum, justificatione per fidem,
sanctificatio—ne per Spiritum, et ejusdem Spiritus
Sancti, tamquam arrhabonis, haereditatis nostrae
obsignatione, comprehendi possunt, sicut ab Apostolo Paulo
certa serie referuntur in Epistola ad Rom. 8, 14. et deinceps.

XLIII. Quorum omnium supremus finis est, demonstratio
gratuitae misericordiae Dei, et manifestatio divitiarum gloriae
ejus, erga vasa misericordiae, quae praeparavit ad gloriam,
Rom. 9, 23. et'Eph. 1, 6. in quo fine et nos libenter finimus.

DE REPROBATIONE.

XLIV. Explicato hac ratione primo hujus praedestinationis
membro, reliquum est, ut de altero quoque agamus Nam licet

