562 DrspurATIO XLVII.

tionem, quae necessaria non fuit, cum id notum fuerit omnibus
fidelibus remitti peccata poenitentibus: nec ad extraordinariam
Dei providentiam referat, quod erat providentiae ordinariae in
Ecclesia3 cum Evangelium non fuerit Patribus ignotum, nec
solida potuerint frui consolatione, nisi beneficia passionis Christi
venturi, per verbum ipsius fuissent communicata. P er gratiam
enim Domini nostri Jesu Christi servamur καθ’ ὃν
τρόπον, quemadmodum et Patres nostri, Act. 15, 11.

XXIII. Johannem Baptistam praedicasse remissionem pecca-
torum, Christum eandem contulisse, ne adversarii quidem ne-
gant. Nec dubium est, Johannem qui Scribis et Pharisaeis iram
Dei denunciavit, resipiscentibus misericordiam Dei annunciasse.
De Christo certum est, absolvisse eum a peccatis plurimos,
nominatim mulierem illam, quae Luc. 7. peccata sua lacrymis
et externis gestibus confitebatur3 id autem fecit, nullo ad-
hibito verbo Sacramentali, sed propria ac singu-
lari sua potestate, ut Bellarminus loquitur: et propriam
quidem Christo fatemur esse, sed quani servorum suorum mi-
nisterio ita exserit, ut ipsis verbum ejus proferentibus, effica-
citer annuat, et quod promisit, efficiat. Ideo dixit, Sicut misit
me Pater, ita mitto vos, qua praefatione praemunit ministe-
rium illud de peccatorum remissione; ex qua sequitur: quemad-
modum Christus a Patre missus, verbo, sine Sacramento speciali
peccata remisit, sic eodem verbo, nomine Christi, veros Minis-
tros peccata remittere, sine Sacramento.

XXIV. “ In actibus poenitentis, et Ministri absolutione, nulla
ostendi potest analogia Sacramentalis inter signum et rem sig-
nificatam, ut quod fit in signo externo ei quod interius fit,
respondeat. Quamvis enim verbum absolventis, peccatorum re-
missionem et annunciet, et factam significet, quo sensu inter
signa referri posset3 nulla tamen est analogia talis, qualis est
inter rem elementarem et coelestem, in aliis Sacramentis. Adde
quod omne Sacramentum est sigillum verbo appensum, quod de
absolutione dici non potest, quae ipsa verbum est, quod sigillo
deberet obsignari. Nec valet quod Bellarminus Lib. 1. de poenit.
cap. 10. ex verbis Christi, Quorumcunque remiseritis pec-
cata, etc. Sacramentum vult cudere, quia (inquit) verbum
est signum corporale et sensibile, et est promissio
gratiae justificantis, verbo annexa. Nam si omnes

