618 DISPUTATIO L.

XXXIX. Prudentia Magistratui, tam belli, quam pacis tem-
pore necessaria, aut est universalis, aut particularis. Universalis
est, quae leges civiles condendi, et moribus honestis civitates
exornandi potestatem habet. Particularis est, quae in casibus,
factisque particularibus explicandis occupatur. Et haec est, aut
consultatriX, atque in particularium agendorum consultatione3
aut judicatrix, et in consultatorum actione versatur.

XL. Utraque Magistratus prudentia in his officiis consistit.
Primum, ut leges civiles quas statuit, manifestam et cum uni-
versali lege naturae et cum lege scripta morali convenientiam
habeant. Secundum est, ut cultum Dei ad normam legis ipsius
in ditione cui praeest, per ministerium ecclesiasticum recte con-
stituat, constitutum per judicia ecclesiastica pure integreque
conservet, aut corruptum depravatumve reformet, omnibusque
populi seductoribus ac Doctoribus ἕτεροδόξοις, progressum verae
religionis impedientibus, quantum in ipso est, obviam eat.

XLI. Ut haec omnia observet, necesse est, ut intelligat, quae
sit vera fides Christiana, ad quam Ecclesiae Dei sunt erigendae
aut reformandae3 ne in re tanti momenti aliquid ex solo alio-
rum judicio, aut arbitrio, sed ex certa sua scientia, et fide sta-
bili suscipiat ac discernat.

XLII. Horum omnium observatores fuerunt viri sancti, etiam
qua Principes in Republica Israelitica, ut Moses, qui sacram
religionem in illa juxta Dei legem constituit, Ex. 19, 20. J o-
sua, Mosis successor, qui legem Dei in Politia sua promulgavit,
Jos. 5. foedusque Dei cum populo Israelitico renovavit, JOS. 24.
et post ejus introductionem in terram promissam speciali Dei
mandato interruptum circumcisionis usum instauravit, ac prae-
stituto tempore Pascha celebravit3 in ipsam terram Cananaeam
penitius ingressus, decalogum lapidibus insculpsit, mortique
vicinus onmes Magistratus adhortatus est, ne a legis divinae
praescripto dextrorsum aut sinistrorsum recederent.

XLIII. Quorum ducum imitatores fuerunt Judices Israelis,
Gedeon, qui post mortem Josuae Baalis altare diruit, <lud 6.
Et Sam uel, qui populum ad corruptae religionis emendatio-
nem exhortatus, eam impetravit. Nec non Reges, ut David,
qui sicuti, qua vir Dei, una cum Gade et N athanae, Levitis or-
dines ac officia ecclesiastica assignavit, 1 Chron. 9. et 23. sic,
qua Rex populi, arcam Dei in suam civitatem deduci jussit,

