136 strnrA'rxo XVI.

sanctitati ac justitiae contraria atque inimica, Rom. 8, 7. Gal.
5, 17. quia motus ille atque actio, cui privatio illa inhaeret,
ex vi privationis inhaerentis, adversatur motui atque actioni
sanctae et justae, ac proinde et Dei legi.

[X. Subjectum autem proximum hujus de quo agimus, peccati
quod Scholastici materiale vocant, est res seu actio physice
bona, cui privatio illa, tamquam moralis forma, vel potius
deformitas, cohaeret3 unde fit ut non tantum ipsa vitiositas,
sed et actio tota cum vitiositate conjuncta, denominative, ut
loquuntur in Scholis, peccatum et malum appelletur.

X. Ad actuale peccatum hic a nobis refertur non tantum
commissio acti pravi, sed etiam omissio actus boni3 quia ejus-
modi omissio circa actus ipsos versatur, et quia raro, nisi ex
actione mala, actus boni omittuntur; sive voluntas intra se
omissionem illam intendat, sive interim occupetur actionibus
aliis vitiosis, quae cum actibus illis praeceptis consistere non
possunt, nemo enim potest duobus Dominis servire,
etc. neque Deo simul et Mammonae, Matth. 6, 24.

XI. Differentia tamen aliqua est, inter privationem illam,
quae est in peccato omissionis et commissionis3 quia in peccato
omissionis est totius actus debiti omissio, sicuti Christus, Matth.
25, 42. dicturus est, esurivi et non cibastis me, siti-
vi et non potastis me3 sed in peccatis commissionis est
privatio ordinis seu rectitudinis, in ejusmodi actu secundum
Dei legem requisitae.

XII. Haec autem rectitudinis atque ordinis privatio, vel est
respectu substantiae et materiae actus, vel respectu modi, quo
is actus a lege praecipitur.

XIII. Respectu substantiae seu materiae, quando committitur
id, quod Dei lege expresse vetatur, ut, si homo colat Deos
alienos, contra praeceptum primum; si adulteretur, contra prae-
ceptum septimum, etc. Respectu modi, quando res quidem fit
quae Dei lege praecipitur aut permittitur, sed non eo modo
quo praecipitur aut permittitur; quorum illa peccata per se,
haec vero peccata per accidens, etsi non satis proprie, a non-
nullis vocantur, quia modus ille non minus in legis sententia
(quae spiritualis est, Rom. 7, 14.) continetur, quam res et actio
ipsa praecepta.

XIV. Modi autem hi ad haec tria genera revocari possunt3

