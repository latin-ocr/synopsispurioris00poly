DE EchEsm. 443

et persecutorum oculos nonnunquam effugere cogatur, quemad-
modum praedictum fuit sub Antichristi tempore futurum,

:⁷ 2 Thess. 2. et Apoc. 11. 12. et 17. etc. credimus tamen Deum

semper non tantum pios et fideles aliquos in mediis persecuti-
onibus ac defectionibus mundi conservaturum, sed etiam omni-

* bus seculis et temporibus fideles pastores excitaturum3 qui

eosdem pios verbo et Sacramentis sint pasturi, et alios per
idem verbum invitis inferorum portis ad eandem Christi invisi-
bilem Ecclesiam collecturi, idque secundum promissionem
Christi, Matt. 28, 19. Ego vobiscum ero omnibus diebus
usque ad consummationem seculi.

XLV. Unde etiam satis liquet, veras et essentiales hujus Ec-
clesiae purae et visibilis notas, esse puram praedicationem et
receptionem verbi, obsignatam per legitimum usum Sacramen-
torum, et vindicatam per verum usum clavium, seu disciplinae
Ecclesiasticae, secundum institutionem Christi3 et quantum ab
ea institutione et verbi puritate receditur, tantum quoque a
vera et salvifica Ecclesiae puritate receditur.

XLVI. Nam si impura et falsa Ecclesia ex impuritate et fal-
sitate doctrinae cognoscitur, quemadmodum antea probatum, et
Christus Matt. 7, 16. et J0h2<2nes 2 Epist. v. 10. testatur, pu-
ram et veram Ecclesiam ex doctrinae puritate et veritate di-
gnosci est necessarium. Unde et eos qui ex Deo sun t, Chri-
stus ex 00 describit, quod audiant verbum Dei, Joh. 8, 47.
et oves suas, ex eo, quod, vocem Pastoris audiunt,
ac cognoscunt eam, peregrinum autem non sequun-
tur sed ab eo fugiunt, quia vocem peregrinorum
non norunt, J0h‚ 1'0, 4.

XLVII. Quod hinc etiam manifestum est, quia communicatio
et acceptio tabularum foederis, sunt certum signum populi foe-
derati3 cum nemine enim Deus foedus facit, cui tabulas foederis
non communicat. Unde et Gentiles ab Ecclesia Israelis alienos, sine
foederibus fuisse dicit Apostolus loco antea citato Eph. 2, 12.
et contra, populum Israelem usque ad adventum Christi fuisse
Dei Ecclesiam hinc demonstrat Apostolus, quod ad ipsos foe-
dera pertinebant, Rom. 9, 4. Verbum autem Dei esse tabulas

illas Dei foederis nemo ambigit, atque id ipsa vox Testamenti “

’ evincit, et signa ac sigilla illius foederis esse Sacramenta, est
extra controversiam inter Christianos.

