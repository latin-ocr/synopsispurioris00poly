DE MINISTRORUM Eoorsssnsmomzmu VocAT. ΕΤ FUNcr. 469

iidem fuerunt, ut Thes. 29. docuimus3 ac proinde ex jure divino
' eadem fuit utrorumque ad Pastores ordinandos auctoritas.

XLVIII. Vocationis illorum qui in Pontificiorum Ecclesia
sunt ordinati, tres causae diversae sunt considerandae, una
principalis, nimirum Deus, duae minus principales, Pontificio-
rum scilicet, Ecclesia et Episcopus. Quatenus nomine Ecclesiae
Romanae adulterinae ab aliquo Episcopo ordinati sunt secun-
dum normam institutionis divinae, ut Evangelium Christi prae-
dicarent, ejusque Sacramenta administrarent, eatenus pura est
ac legitima eorum ordinatio. Quatenus vero ab eodem Episcopo
sunt ordinati, ut secundum statuta Pontificis Romani humanas
traditiones Laicis pro divinis obtruderent, Christi corpus Deo
in Missa commentitia offerrent, eatenus impura et illegitima
est eorum vocatio, ac similis aquae ex puro fonte emananti,
quae ex impuro canali per quem fluit, sordes suas contraxit.

XLIX. Pastorum ordinariorum duplex est successio persona-
lis, aut continuata a primaeva verorum antecessorum ordinati-
one, aut interrupta. Priorem successionem Antichristus in tem-
plum Dei irrumpens plerisque ex nostris antecessoribus, jam
pridem variis in locis eripuit. Posterior quibusbam attribui
potest. Non enim omnes proxime et immediate orthodoxis su-
periorum aetatum Doctoribus, sed nonnulli post subsecutorum
Antichristi errorum, ejusque mercenariorum rejectionem in Ec-
clesia Christi, accedente pii Magistratus auxilio, ad eam ab ip-
sorum corruptelis repurgandam successerunt. Non secus atque
in regno a Tyranno ejusque, praedonibus liberato, posteriores
legitimi Regis administri, prioribus, decurso intermedio tyran-
nidis spatio, ad illud instaurandum surrogantur, aut sicuti in
corpore aegri convalescentis posterior sanitas priorem, sublato
prius subsecutae luis contagio, sequitur.

L. Non ergo ex continuatione successionis personalis, sed
verae doctrinae, boni Pastores a mercenariis ac'latronibus, ne-
que ex successionis personalis, sed purae praedicationis inter-
ruptione, mercenarii ac latrones a bonis Pastoribus dignosci
debent.

LI. Mercenarii enim ac latrones prioris doctrinae Orthodoxae
cursum in Ecclesiis, quas invaserant, interrumpentes, eodem
modo Patribus orthodoxis successerunt, quo interdum Tyranni
ac praedones in Republica, legitimo Regi ejusque administris,

