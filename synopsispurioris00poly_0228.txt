206 DISPUTATIO XXII.

morti crucis maledictae tradiderit, ut nos a legis maledictione
liberatos, sibi in aeternum reconciliaret.

XXIV. Proximus Evangelii finis est fidelium salus ac vita
aeterna, ideoque definitur potentia Dei ad salutem omni
credenti, Rom. 1, 16. atque odor vitae ad vitam,
2 001. 2, 16.

XXV. Perditio vero infidelium non est Evangelii finis, sed
ex illorum vitio eventus adventitius. Deus enim Evangelio suo
declarat, quod nullius peccatoris exitio delectetur, sed salutari
cujuslibet per resipiscentiam ac fidem translatione e potestate
tenebrarum in regnum Filii sui dilecti Jesu Christi.

XXVI. Haec ergo salutaris in regnum Filii Dei translatio
est proprium Evangelii effectum, atque idcirco Evangelium
Regni appellatur, Marc. 1, 14.

XXVII. Hujus translationis duo sunt gradus3 quorum priore
in regnum gratiae in 1100 seculo transferimur, posteriore in
regnum gloriae in altero seculo evehemur.

XXVIII. Prior translationis modus fit secundum Dei propo-
situm, beneficio vocationis ad fidem, justificationis per fidem,
et sanctificationis ex fide, sese per bona opera manifestantis.

XXIX. Posterior fiet beneficio glorificationis, qua in Domini
nostri J esu occursum rapti, cum eo longe super omnes coelos
ascendemus, ut in domo Patris ipsius proxima immediataque
ipsius visione ac communitate beatissima in aeternum fruamur.

XXX. Ob hoc effectum distincte consideratum, Evangelium
varia nomina in Sacra Scriptura sortitur3 quod nimirum sit
verbum veritatis, 001. 5, 5. fidei, Rom. 10, 8. re conci-
liationis, 1 001. 5, 19. pacis, Eph. 6, 15. justitiae, Heb.
15, 13. gratiae Dei, Act. 14, 3. et 20, 32. Verbum rege-
nerans, 1 Pet. 1, 23. Evangelium salutis, Eph. 1, 13. et
vitae, Phil. 2, 15.

XXXI. Mala quae pravorum hominum culpa ex Evangelii
praedicatione eveniunt, non sunt ejus effectis annumeranda,
qualia sunt infidelium scandalum, 1 001. 1, 23. 1 Pet. 2, 8. hos-
tium gladius, Mat. 10, 34. pertinacium excaecatio, 2 001. 4, 4.
et major condemnatio, Mat. 11, 21. 2 Thes. 1, 7. 8.

XXXII. Ceterum Evangelium aliquando Legis titulo insigni-
tur, quoniam sua quoque habet mandata suasque promissiones
ac comminationes

