DE MAG1s'rRArU Pomrico. 611

XII. Gubernatio multiformis est, quae non ex superioribus
Reip. administrandae formis separatis, sed ex conjunctis ac
mixtis constituitur. Cujus aliquod specimen in quibusdam Pro-
vinciis conspicitur, in quibus duo sunt ordines, nempe, Nobi-
lium et civitatum, penes quos omnis est Reip. potestas.

XIII. Non temere nec pertinaciter disputandum est, quae-
nam ex istis gubernationis politicae speciebus sit praestantior:
cum Deus primum Duces populi sui ratione peculiari con-
stituerit Mosem et Josuam, tanlquam suos delegatos, hisque
aliquot consiliarios, ut diximus Thes. 8. adjunxerit, deinde
Judices atque optimates Israelis, in locum illorum introduxerit,
denique Israelitas per Regem Saulem ad statum Monarchicum
reduxerit.

XIV. Accedit eo, quod Deus quaslibet gubernationis politicae
formas admirabili sua providentia sic temperet, ut illarum una
in alteris animadverti possit. Quamvis enim prima gubernatio-
nis species ab uno in illa praeeminente, Monarchia, secunda
vero ac tertia a pluribus Remp. regentibus Polyarchia nomi-
nentur: sicuti tamen in Monarchia unus est, qui ceteris omni-
bus praedominatur, sic in Aristocratia et Democratia recte
constituta hujusmodi est εὐταξία, ut aliquis primus sit saltem
ordine ac suffragio, tantusque plurium numero consenSUS, ut
omnes loco unius gubernatoris habeantur. Ε contrario, quemad-
modum in regni comitiis, quibus inferiores intersunt Magistra-
tus, aliquid Aristocraticum: ita in optimatum conventibus, in
quibus civitates per suos quoque Deputatos jus suffragii sibi
reservant, aliquid Democraticum percipitur.

XV. In quolibet igitur Reip. statu Magistratus est persona
divinitus ordinata ad societatem quorumlibet hominum secun-
dum leges honestas, divinas et humanas gubernandam, ac gla-
dio armata, ut bonos tueatur, malos puniat, hostesque coerceat
ad disciplinae externae, pacisque publicae conservationem, Rom.
13, 1. et seqq.

XVI. Cujuslibet Magistratus causam efficientem principalem
seu auctorem Deum esse, his Sacrae Scripturae testimoniis
demonstrari potest, Deut. 1, 17. Ne suscipite personam
in judicio. Nam judicium ipsum Dei est, id est, ab
ipso Deo constitutum, ut illud secundum legem ipsius exer-
ceatis. Et Psahn. 82, 1. Deus stat in coetu Dei, et judi-

