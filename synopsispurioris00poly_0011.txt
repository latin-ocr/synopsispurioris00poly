V

Praesertim nos, viventes in tempore, quo tanta doctrinae est⁴
discrepantia inter theologos, admiratione et gaudio afficit θείας
quaedam ἁρμονίαι sententiarum consensusque super omnibus
sacrae religionis capitibus, qui inter hos quatuor professores
semper adfuit. Imo, quemadmodum in Walaei vita legimus,
decreverunt et observarunt continuo, neminem judicium de reli—
gionis controversia, Ecclesiae regimine, sive casu conscientiae,
seorsim, sed nonnisi una cum collegis suis daturum.

Purioris igitur theologiae haec Synopsis mutui eorum consen-
sus ipsa monumentum est amplissimum. Quinquaginta duarum
disputationum, ex quibus constat, quaeque alia ab alio scripta
est. Novem disputationes primae in hoc ordine, a Polyandro,
Walaeo, Thysio, ceterae (a decima usque ad ultimam) alter-
natim a Polyandro, Riveto, Walaeo, Thysio, ita ut a Polyan-
dro quatuordecim, a Riveto undecim, a Wahoeo quatuordecim
’ et a Thysio tredecim disputationes conscriptae sint. In quaque
disputatione theses adhibentur, vulgo quadraginta· aut quinqua-
ginta, in aliis plures, in aliis pauciores. Interdum etiam thesi—
bus corollaria quaedam vel antitheses adjunctae sunt. Haec
disputationum forma ex academica institutione sumta, toti
operi tribuit perspicuitatem et suavitatem, etiam ubi argumen-
tum interdum tractatur aridissimum et implicatissimum.

Synopsis, in lucem vix prolata, regina doctrinae Reformatae
creata videtur. Erat enim enchiridium studiosis theologiae
suave et commodum, breve, lucem claram afferens multis ac
variis rebus, controversias cum Remonstrantibus et Pontificiis
acute, subtiliter ac perspicue sed tamen sine ira et studio exponens
et persequens, ac denique conscriptum per quatuor professores,
qui fiducia et amore Ecclesiae gaudentes tum ob pietatem tum
ob doctrinam ab omnibus fere colebantur. Synopsis ipsa exem-

plum clarum et speculum perlucidum nobis est orthodoxae doc-

