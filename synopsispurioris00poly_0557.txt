DE MISSAE SAcmmcm EJUSQUE Anusmus. 537

circa vix quicquam stultius dici potest, quam Christi corpus
etiamnum in his terris ab hominibus immolari. Idem de san-
guinis Christi immolatione judicandum est, quae in Missa abs-
que ejus effusione vere ac proprie fieri nequit, nobisque in
Sacramento Eucharistiae non gloriosum, prout hodie est Christi
corpus, sed olim cruci affixum repraesentat.

XXI. Hic frustra regerunt Pontificii, legalia sacrificia fuisse
commemorativa ac repraesentativa sacrificii futuri in cruce, et
tamen proprie dicta sacrificia. Illis quippe sacrificiis non immo-
latum fuit ipsum corpus Jesu Christi, sicuti Pontificii in Missa
fieri asserunt, sed corpora hircorum, vitulorum ac aliorum ani-
malium olim futurum Christi sacrificium typice adumbrantia,
hocque exhibito, veluti umbrae a Sole sunt sublata, ne amplius
ad pristinos suos usus revocentur. In illis praeterea sacrificiis
legalibus corpora animalium quae offerebantur, ad realem et
externam mutationem atque destructionem ordinabanturÍ¾ atque
hujusmodi rerum oblatarum mutatio et destructio, ut ipsemet
statuit Bellarminus Lib. 1. de Missa, cap. 2. in omnibus
sacrificiis vere ac proprie dictis requiritur. Nemo interim Pon-
tificiorum Missam verum ac proprium sacrificium nuncupan-
tium, hactenus adeo usque deliravit, ut Missam ad veram et
realem corporis ac sanguinis Christi, nunc ad Patris sui dex-
tram sedentis, mutationem ac destructionem esse ordinatam
diserte affirmaverit.

XXII. Scimus Bellarminum Lib. l. de Missa, cap. 11.
asserere, rectissime posse dici in sacrificio Missae sanguinem
Christi effundi. Sed ex hac ipsius assertione patet, ipsum sui
immemorem sibimetipsi contradicere. Nam si, ut alibi docet
Bellarminus, Missa est sacrificium incruentum, rectissime dici
nequit in sacrificio Missae sanguinem Christi effundi: nec in
eodem capite 11. recte statuit in Missae consecratione consistere
repraesentationem sacrificii crucis. Non enim significativa sacrificii
repraesentatione, sed reali ejus oblatione sanguis effunditur.

XXIII. Falsa quoque est haec quarta assertio, Corpus et
sanguis Christi sub speciebus panis et vini in Missa
immolatur. Nullum enim sacrificium externum vere et proprie
dictum unquam immolatum fuit sub specie rei alterius: sed
quodlibet sub propria sua specie ac forma externa Deo oblatum
fuit, tam a Sacerdotibus Leviticis sub Veteri, quam a Christo

