DE EvANGEmo. 207

XXXIII. Mandata Evangelii sunt duo, unum de poenitentia,
alterum de fide in J esum Christum, Marc. 1, 15. Resipiscite
et credite Evangelio.

XXXIV. Ad prius mandatum pertinent conciones Novi Tes-
tamenti, tam legales, quam Evangelicae3 ad posterius Evange-
lieae potissimum adhibentur.

XXXV. Quae vero exstant Mat. 5. Joh. 13. et alibi, non sunt
nova mandata Evangelii proprie sic dicti, praeceptis legis mo-
ralis addita, hisque exactiora, sed sunt eadem quae Moses po-
pulo Dei tradiderat, a Christo repetita, a corruptelis Pharisai-
cis repurgata, pristinoque suo nitori genuina interpretatione
restituta.

XXXVI. Errant ergo Scholastici ac Jesuitae, asserentes, no-
vam legem a Christo latam esse, ejusque praecepta Mosaicis
esse longe perfectiora, excellentiora et severiora. Lombard. 3.
sent. dist. 4. Thom. Aquin. in cap. 5. Mat. et 1. 2.q.91.
art. 5. Scot. 3.sent. dist. 40. Biel. 3. sent. dist. 4. Bel-
larm. L. 4. de Justificat. cap. 3. et 4.

XXXVII. Errant quoque Sociniani, qui duplicia statuunt
Christi mandata, quorum alia singulis decalogi praeceptis ab
ipso addita, alia Apostolis ab ipso sigillatim tradita fuisse,
asseverant.

XXXVIII. Mandata quae asserunt primo legis moralis prae-
cepto a Christo fuisse addita, sunt duo. 1. Quo Christus cer-
tam orandi rationem nobis praescripsit. 2. Quo jussit ut eum
pro vero Deo, id est, (secundum pravam eorum interpretationem)
pro tali, qui divinum in nos habet imperium, agnoscamus, ado-
remus et invocemus. Quorum utrumque ad primum legis prae-
ceptum referri debet.

XXXIX. Non enim Christus ista precandi formula novam ali-
quam Deum invocandi rationem, sed sub Veteri Testamento
usitatae conformem instituit, primo quidem legis praecepto ge-
neraliter a Deo imperatam, et variarum orationum composi-
tione a Davide atque aliis viris Dei ad populi usum specialiter
accommodatam.

XL. Nec Christus, cum pro vero Deo agnosci atque invocari
voluit, novum Dei cultum praescripsit, sed primo mandato ex-
pressum, quo Deus Pater prohibens ne Deos alienos coram ipso
habeamus, eum vult adorari qui unus est idemque cum ipso

