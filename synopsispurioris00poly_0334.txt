312 DISPUTATIO XXXI.

nobis aliquid revelanti, non propter alterius auctoritatem, aut
propter argumenta, aut ejus rei quae revelatur, apparentiam,
sed qnia Deus hoc dicit. Ac proinde ejus, in dictis suis omni-
bus, veracitas et infallibilis auctoritas ratio est formalis fidei
nostrae. Sic Paulus 1. ad Thess 2, 13. Accepistis verbum
auditus, non 111 verbum hominum, sed ut vere est
verbum Dei. 1 Joh. 5, 10. Qui credit in Filium, habet
testimonium Dei in se. Matt. 16, 17. Caro et sanguis
non revelavit tibi, sed Pater meus qui in coelis est.
Principium ergo in quod resolvitur vera fides, hoc est, Prima
veritas falli non potest.

XXV. Gravissiine ergo falluntur, et Ecclesiam in Dei locum
substituunt, qui in autoritatem Ecclesiae fidem nostram resolvi
debere contendunt. Nam aut Ecclesiae primam veritatem tri-
buunt, 01 sic eam Deum faciunt; aut loco verae fidei humanam
tantum credulitatem inducunt. Nos vero, etsi Ecclesiae testi-
monium inter extrinseca motiva, quae hominem quodammodo
ad credendum disponunt, ex praecipuis esse concedamus: nun-
quam tamen adducemur, ut credamus eam esse infallibilis in
proponendo 01 judicando auctoritatis. Sed quia quaeri potest,
quomodo constet nobis de primae veritatis sententia ut in eam
resolvatur fides, respondemus, auctoritatem illam Dei loquentis
duplici modo nobis innotescere, externo et interno, sine quo
externus non sufficeret. Loquitur nobis Deus in verbo suo
scripto, 01 praedicato per Ecclesiae ministerium, secundum quod
scriptum est; sed praeter propositionem illam externam, lumen
supernaturale suppeditat, dum immediate cuique fidelium in-
terius loquitur, cum autem in corde penetrat interior ista ejus
locutio, vera fides ingeneratur, quae sine supernaturali illo lu-
mine, fidei et credulitatis humanae tantum rationem haberet.

XXVI. Ex his quae dicta sunt, de forma fidei, praesertim
verae 01 justificantis, non est difficile judicium. Spectatur enim
et consistit in ea relatione et convenientia, qua unusquisque
credens, non solum generale illud veritatis revelatae verbum,
sed in eo, ac praesertim in verbo Evangelii, gratiae Dei sin-
gulares promissiones sibi applicat, sua in hypothesi firma per-
suasione faciendo, quae in thesi et generaliter promittuntur, ut

sit ἀδιάκριτος πληροφορίοι de reconciliatione nostri per Christum,
Joh. 17, 15. Matt. 9, 2. Gal. 2, 20. Joh. 1, 12.

