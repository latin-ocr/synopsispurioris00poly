622 DISPUTATIO L.

XLIX. Maxima inter utramque administrationem, politicam,
scilicet, et Ecclesiasticam, concordia ali debet, ut altera ope
alterius fulciatur, et non minus Magistratus auctoritate τοῦ ὁσίου,
vel sacrae Religionis, jurisque divini firmamenta in Ecclesia,
quam Presbyterorum Ecclesiae ministerio principia τοῦ δικαίου
seu Justitiae ac juris communis in societate civili sanciantur.

L. Etsi Magistratui Christiano utriusque legis tabulae custodi
ac vindici, imprimis Dei gloria, atque salus populi suprema
lex esse debeat, hicque non tantum, ut homo privatus, sed ut
Princeps, verbum Dei diurna manu ac nocturna versare tene-
atur, ut ejus ductu religionem legitime constitutam conservare,
ac collapsam instaurare possit: non propterea tamen functio-
nem Ecclesiasticam usurpare debet, sed ratione officii sibi cum
aliis fidei domesticis communis, instar ovis Christi, verbum ip-
sius audire et sacramenta participare: atque instar servi Dei
filium ejus sibi in verbo Dei per praecones Evangelii oblatum
osculari, jugumque disciplinae ejus super se attollere tenetur.

LI. Mixta Mosis administratio fuit, extraordinaria ac tempo-
raria, postquam enim fratrem suum Aaronem ex singulari Dei
mandato Pontificem inaugurasset, non amplius Sacerdotem egit,
sed in Levitarum ordine substitit. Melchisedeci Regis Salem ac
Sacerdotis Dei altissimi functio fuit typica, et cum reliquis
ceremoniis typicis a Christo abrogata, qui propterea Apostolis
suis ministerium verbi indixit, ac dominatu politiae interdixit,
ne ab iis eorumque successoribus administratio Pastoralis ho-
mini politico, aut regia homini Ecclesiastico demandaretur.

LII. Qualem pius ac fidelis Magistratus electionis pastorum
curam habere debeat, in thesibus de ministrorum Ecclesiasti-
corum vocatione declaravimus, nimirum, Magistratum hac in re
se gerere debere secundum ordinem ab ipso Christo constitu-
tum, qui in eo consistit, ut tamquam quarti praecepti custos,
procuret, ut viri idonei per presbyterium, accedente tum im-
primis ipsius, tum totius quoque Ecclesiae consensu ac suffra—
gio, ad munus pastorale legitime vocentur, ac coram Ecclesia
ordinentur, ex more Apostolorum et Evangelistarum, Act. 14, 23.
Tit. 1, 5. quem Patres nostri sub piis viventes magistratibus
constanter observarunt.

LIII. Exemplum Mosis, quod contra hanc nostrorum Theo—
logorum sententiam objicitur, est prorsus extraordinarium, et

