146 DISPUTATIO XVII.

praeferat (judicium enim rationis consequitur voluntas) et fa-
cultatem prosequendi et faciendi bonum vel malum, ut conse-
quens inferat. Adeo ut si omnia haec complecti velimus, dis-
putatio potius inscribenda fuerit de Viribus humanis.

IX. Objectum seu materia ejus sunt omnia quae in
deliberationem et electionem, actionemque humanam cadunt, seu
bona et mala, scilicet non physica quae appetuntur et fugiuntur
naturali appetitu, sed quae mores actionesque spectant3 aut ut
pressius loquamur, idque in Ecclesia, lex et voluntas Dei, in
verbo ejus expressa et postulata, ejus objectum est.

X. Unde distinctio oritur inter objecta. Alia enim spectant
naturalem hanc vitam, seu quae vitae praesentis sunt,
quae Apostolus τοὶ βιωτικὰ vocat, ut edere, bibere, loco mo-
veri, quiescere, etc. Alia vitam honestam et civilem, seu
opera politica et domestica, ut familiam et rempublicam curare, et
quae eo spectant, a qua justitia civilis et philosophica dicitur.
Alia denique vitam spiritualem et religiosam, Deum, legem
ejus, cujus rursus vel externa, vel interna opera sunt. Ab
illis disciplina et justitia externa, seu carnis3 ab his spiritualis
justitia, ut motus et actiones spirituales, cultusque Dei inter-
nus, denominatur.

XI. Haec distinctio objectorum hic necessaria est, ut non
confuse, sed distincte agatur3 quam etiam adhibet auctor de
Vocatione gentium, et alter qui sub nomine Augustini
Hypognostici nomine venit.

XII. Quaeritur ergo, cum agitur de libero arbitrio in Ecclesia,
quomodo se habeat hominis voluntas, ipsiusque voluntatis fa-
cultas et actio ad haec objecta? Certe hic communiter respon-
demus, hominem omnia, quae vult et eligit agitque, non na-
turae necessitate, neque extrinseca vi coactum, invitum et in-
voluntarium velle et agere, (natura enim, et violentia, et coac-
tionis necessitas voluntati adversa est) sed praevio consilio,
spontaneum, voluntarium et liberum (ita ut possit et idoneus
sit, intrinseco principio voluntatem suspendere et electionem
differre in alterutrum objectorum vel oppositum vel diversum)
eligendo vel repudiando ferri, id est, hoc vel illud, et hoc prae
illo eligere et velle, idque vel potentia proxima, vel saltem
remota. Atque haec natura proprietasque voluntatis humanae,
eaque perpetua est.

