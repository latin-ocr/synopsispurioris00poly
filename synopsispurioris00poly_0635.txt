DE MAGISTRATU Pomrmo. 615

poralem absque suo nutu in nonnullos stringere permittit: ac
nihilominus se Christi vicarium nominat, qui temporalia negotia
a se removens, ea in civilem Magistratum rejecit, Luc. 12, 14.
Joh. 8, 11. ac Petri successorem, cui non minus, quam ceteris
Apostolis a Christo dictum fuit, Matt. 20, 25. Scitis, Prin-
cipes gentium in eas dominari, et magnates pote-
statem exercere in eas. Verum non ita erit inter
vos, sed quicunque voluerit inter vos magnus fieri,
esto vester minister, sicuti filius hominis non ve-
nit, ut sibi ministretur, sed ut ministret.

XXVI. Eundem ordinem politicum Pontificii nefarie contem-
nunt, cum Reges ac Principes civiles, quos S. Scriptura unctos
Domini, Deos, filios Dei et nutritios Ecclesiae appellat, Ps.
18, 51. et 82, 6. Es. 49, 23. profanos homines vocant. Bel-
larm. de Exempt. Cler. cap. 2.

XXVII. Sicarios quoque, non Theologos agunt, qui Ecclesiae
Dei Magistratus infideles exauctorandi eisque non tantum prin-
cipatum, sed et vitam adimendi potestatem attribuunt. Jus
enim gratiae quod Deus Ecclesiae suae revelavit, jus naturae
et Gentium, quo nititur Magistratus auctoritas, non destruit,
sed stabilit ac perficit. Quapropter sicuti matrimonium infide-
lium, quod aeque est juris Gentium, et naturae, atque matri-
monium fidelium, doctrina Evangelica non abrogat, sed illud
tantum ab hoc discernit: sic Magistratus infidelis ejusdem doc-
trinae adminiculo distingui quidem a fideli Magistratu potest,
sed nunquam aboleri ab iis, qui Magistratui infideli ex ordine
divinitus instituto sunt subjecti: ac propterea pro ejus incolu—
mitate preces quoque suas ad Deum fundere tenentur, secundum
commonefactionem Apostoli, 1 Tim. 2, 1. et ad exemplum
priscae Ecclesiae, quae Juliani Apostatae imperium semper
pertulit.

XXVHI. Interim Magistratus infidelis auctoritas in subditos
ex diversa rerum natura ac ratione est distinguenda. Si enim
res, quas imperat, ad conscientiam pertinent, ac verbo Dei ex
diametro repugnant, neutiquam impiis atque iniquis ejus edic-
tis parendum est, quoniam, ut tali Magistratui Petrus olim
respondebat, Obedire oportet Deo potius, quam homi-
nibus, Actor. 5, 29. Sin ea tantummodo τοὶ βιωτικὰ, seu hu-
jus vitae commoda, externumque Reipublicae seu societatis hu-

