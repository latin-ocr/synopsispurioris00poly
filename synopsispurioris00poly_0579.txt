DE Qumomi FALs1s PONTmcmRUM SAGRAifflnris. 559

Deum, et interna commissorum peccatorum cum dolore detes-
tatio. Scimus enini, talem poenitentiam a Christo peccatoribus
omnibus fuisse commendatam, et perpetuam fuisse conditionem
ad remissionem peccati requisitam, in utroque Testamento; qua
peccator quidem non eam meretur, quasi effective, ut loquun-
tur, attingeret remissionem peccati; 'sed per eam conditio
adimpletur qua aptus fit ad divinam misericordiam consequen-
dam, tamquam per id quod dicitur removens prohibens.
Est ergo calumnia in nostrOS, cum ipsis impingitur, quod om-
nem poenitentiam rejiciant, et, quod peccatoribus sine contri-
tione, aut vitae anteactae detestatione, reconciliationem pro-
mittant, affingitur.

XVI. Solam hanc internam poenitentiam sufficere affirmamus
in peccatis latentibus, quorum sibi conscius est peccator, et
quae soli Deo nota sunt. Liberum tamen censemus, et saepe
utilissimum, conscientiis sollicitis, ad eorum consilium confugere,
qui, ex officio, peccatorum naturam et circumstantias propius
norunt, et a proprio Pastore, consolationem petere, per decla-
rationem aliquam peccatorum, quibus sollicitus animus tor-
quetur: sed necessitatem de omnibus confitendi apud homines,
velut tyrannicam rejicimus, quani etiam nec> institutam fuisse
a Christo, nec imperatam, crediderunt in Romana Ecclesia,
auctor Glossae, in princip. distinct. 5. cle Poenit. et Abbas
Panormit. in cap. Omnis utriusque sexus, extra de poenit.
et remiss. et Petrus Oxoniensis, et ipse Gratianus, in De-
creto de Poenit. dist. 1. proposita quaestione, An confessio
haec necessario facienda sit Sacerdoti, post allatas
in utramque partem auctoritates Lectori liberum relinquit judi-
cium, ut utram velit, sententiam eligat, quo nomine
immerito vapulat apud Greg. de Valent. Lib. de Confess. ne-
cessit. cap. 3.

XVII. Externam poenitentiam requirimus, in peccatis gravi-
oribus, quae cum Ecclesiae scandalo commissa, in plurium no-
titiam pervenerunt. Adversus tales peccatores Ecclesiam uti
posse et debere clavium potestate, non negamus, ut eos liget
censuris suis, et, post poenitentiae fructus productos, solvat,
ministerio sibi in eam rem a Deo concesso. Quo pertinent ma-
xime promissiones Christi, Matth. 16, 19. et 18, 18. Et com-
missio Apostolis data, J oh. 20, 23. ubi de clavibus et remissione

