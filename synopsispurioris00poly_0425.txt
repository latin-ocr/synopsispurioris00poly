DE Vorxs. 405

britrii, talia licere vota nuncupare, continentiae
scilicet, obedientiae et paupertatis, falsum est, cum
haec vota nec sint generalia, nec a Deo praescripta, sed spe-
cialia et ab hominibus excogitata, ut suo loco demonstrabimus.
Vide Bellarm. Lib. 2. de Monachis, c. 35.

XXX. Alterum Bellarmini axioma, Filiis licere, invi-
tis parentibus, ad Religionem transire, verum est, si
de religione Christiana proprie dicta intelligatur3 at falsum, si
ad statum aliquem singularem vitae religiosae aequivoce sump-
tae ac reipsa superstitiosae (prout fit a Bellarmino) accommo-
detur, Bellarm. Lib. 2. de Monachis, c. 36. Hac etenim
ratione sub praetextu Religionis, liberis violatio quinti prae-
cepti de parentibus honorandis, impie conceditur.

XXXI. Quamvis autem vota specialia, quatenus sunt Legis
ceremonialis appendices, per Christum sint abrogata, nullaque
propterea de iis praeceptio exstet in Novo Testamento, quatenus
tamen juris sunt naturalis ac vincula quibus omnes homines ad
opera moralia Deo naturaliter et per se debita arctius astrin-
guntur, non minus ea nobis, quam Patribus nostris ante legem
de iis latam, licita esse affirmamus.

XXXII. Ad legem illam ceremonialem nondum Apostolorum
temporibus penitus abrogatam, referendum est votum Paulinum,
cujus mentio fit Actor. 18, 18.

XXXIII. Quod attinet externa quorundam Christianorum exer·-
citia voluntaria, cujusmodi sunt abstinentia a potu et cibo con-
sueto, aut ab aliis rebus in quarum usu aliquod ipsis periculum
occasionis ad peccandum esse videtur, certae atque ordinariae
precationes, certaeque Eleemosynarum largitiones, illa et similia
non inutiliter ab ipsis suscipiuntur, modo omnis ab illis absit
superstitio, illaque ad veram fidem, poenitentiam, sobrietatem,
caritatem, aliasque virtutes Christianas alendas ex serio pii Deo-
que devoti animi proposito peragantur.

XXXIV. Votorum materia aut res sunt verbo Dei expresse
praeceptae, aut non expresse praeceptae, sed arbitrariae. Illae
per se sunt sanctae ac necessariae, hae per se quidem sunt
ἀδιάφοροιι, seu indifferentes, sed per accidens fiunt sanctae
atque utiles ad salutem quatenus ad cultum Dei principalem
referuntur, ejusque promotioni inserviunt.

XXXV. Generale Christianitatis votum in Baptismo inchoa-

