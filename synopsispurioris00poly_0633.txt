DE MAGISTRATU Pomrmo. 613

officium a vitio adjuncto, distinguendum, Deique ordinationi per
se bonae nequaquam praejudicio ac fraudi esse debet, sed liic
in Dei providentia conquiescendum est, improbos aliquando ac
sceleratos ad Reip. gubernacula adhibentis, ut per eos populi
sui peccata corrigat. Ideo Apostolus Petrus docet, propter
Deum obediendum esse Magistratibus, etiam Ethnicis, 1 Petr.
2, 13. Et Paulus, propter conscientiam, Rom. 13, 5. ne sua
scilicet adversus eos rebellione sibi condemnationem afferant,
Rom. 13, 2.

XIX. Hujusmodi tamen rebellionis exortes sunt inferiores
Magistratus, qui summo Magistratui a se collegialiter, nomine
universalis consociationis electo ac limitata tantum potestate
instructo, propterea resistunt, quod Dei ordinationem solenni
juramento sancitam improbo 8110 perjurio violat, Ordines et
Remp. non minus pertinaciter, quam crudeliter, privilegiis spo-
liat, in quae juraverat, priusquam ab iis Princeps constitueretur-3
penes quos erat ipsum hac lege ordinandi potestas, ut si juste
ac secundum jura ipsorum regeret, pro ipso3 sin injuste et con-
tra ipsorum jura, adversus ipsum gladio uterentur. Hoc enim
suam ac patriae suae libertatem conservandi jus sibi legitime a
majoribus suisv concessum, et a Principe eligendo approbatum,
ipsi nullo pacto negligere, aut in spolium exponere possunt,
aut debent.

XX. Materia vel objectum personale circa quod functio Ma-
gistratus versatur, est omnis homo, ab Apostolo synecdochice
dictus, omnis anima, Rom. 13, 1. cujuscunque sit conditionis,
sive sit civis Ecclesiasticus, sive politicus. Quod recte intellexit
Chrysostomus, locum illum Apostoli sic explicans, Ostendit
Apostolus, quod ista imperentur omnibus, et Sacer-
dotibus, et Monachis, non solum secularibus: eti-
amsi Apostolus sit, si Evangelista, si Propheta,
sive quisquis fuerit, neque enim pietatem subvertit
ista subjectio. Et Bernard. sui seculi Clericos sic alloquens:
Omnis anima potestatibus sublimioribus subdita
sit3 si quis tentat excipere, conatur decipere. Si
omnis et vestra. Quis vos excepit ab universitate?

XXI. Errant ergo Canonistae, aliique Pontificii, qui Ecclesia-
sticos a jugo Magistratus politici omnino ac simpliciter immu-
nes esse asserunt, suamque assertionem jure divino niti arbitran-

