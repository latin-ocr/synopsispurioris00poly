DISPUTATIO XII.

DE

Angelis Bonis ae Malis.

Praeside D. ANTONIO WALAEO.
Respondente ADRIANO HASIQ.

Tnnsm I.

UANDOQUIDEM de rerum omnium creatione et guberna-

tione praecedentibus thesibus est actum, sequitur jam ut
de speciali quarundam creaturarum statu deinceps agamus.
Quia vero Angeli inter illas praecipuae sunt, ab iis hac dispu-
tatione exordium sumemus.

Il. Angelorum nomen Sacrae Scripturae peculiare (quod pro-
fani scriptores Graeci per vocem δαιμόνων, Latini, geniorum,
fere exprimunt) significat creaturas spirituales, per se subsis-
tentes, intellectu et voluntate libera instructas, potentia vero

ac virtute eximia, ad opera sua naturae convenientia extra se
obeunda, prae ceteris creaturis pollentes.

III. Angelos esse Dei creaturas, ex ipsorum quo Deo ser·-
viunt‚ ministerio abunde liquet, et praeterea multis perspicuis
S. Scripturae locis demonstratur. Praeterquam enim, quod ex
eo, et per eum et in ipsum sunt omnia, Rom. 11, 36.
etiam verbo Jehovae coeli facti sunt, et spiritu
oris ejus totus exercitus eorum, Ps. 33, 6. 11110, per
eum condita sunt omnia, quae in coelis sunt et in
terra, visibilia et invisibilia, sive throni, sive do-
minia, sive principatus, sive potestates; omnia per
eum et in eum sunt condita⁷ et ipse est ante omnia,
et omnia per eum consistunt, Col. 1, 16. 17.

IV. De tempore autem creationis eorum, olim inter Christi-
anos disceptatum fuit. Origenes cum multis Graecis Patribus
et nonnullisLaffinis, eorum creationem longe ante hunc mun-
dum visibilem conditum arcessit, sed illi validissime ex eo re-
futantur, quod per phrasin hanc, antequam hic mundus
esset, item ante jacta nundi fundamenta, ipsa aeterni-

tas in Scriptura Sancta passim indicatur, ut videre est J oh. 17, 5.
Eph. 1, 4. 1 Petr. 1, 20. etc.

