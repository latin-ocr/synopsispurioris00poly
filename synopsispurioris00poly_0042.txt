2⁴) Drsrmwrm HI.

necessariis prospicit) conservati, cumque aliis communicati,
Col. 4, 16. 2 Thess. 3, 17. 2 Pet. 3, 15„ tum mandato, tum
pietatis sanctaeque communionis lege, divinoque instinctu, ab
iis, imo omnibus, ut divini acceptati sunt3 idque non libero ali-
quo Ecclesiae actu, sed necessaria susceptione. Atque in his
salvificae illius veritatis uberior explicatio est.

XlV. Haec autem communicatio et acceptatio, tum locum ,

habuit, cum certum judicium de iis libris fieri et haberi potuit3 ³
nempe (praeter insitas et supra dictas notas) tum ordinarie seu
ordinariis mediis, vel Scriptoris ipsius divini Testimon„ Joh.
21, 24. Luc. 1, 1. 3. vel, αὐτῇ χειρὶ, 1(1 est, propriae manus
scriptione, Gal. 6, 11, aut subscriptione, quae a fidelibus
tunc temporis cognoscebatur, quo judicio Paulus ψευδεπιγράφοις
epistolas a germanis discerni voluit, 2 Thes. 2, 2. et 3, 17.
vel fidis ejus rei Testibus, qui in inscriptione, vel salutationibus
adhibentur, Rom. 16, 21. 22. 1 Cor. 1, 1. et 16. 19„ tum ex-
traordinarie, Prophetarum (quum Prophetiae donum in Ecclesia
adhuc vigeret, 1 Cor. 12, 4. 7. et 14, 29. 32.) judicio. Atque
hoc judicium tantum primae Ecclesiae fuit; posterioris, proprie
est ejus recognitio, et sibi commissi divini depositi apud pos-
teros commendatio, et in manus traditio, Rom. 3, 2.

XV. Unde factum est, ut de quibusdam libris (qui judicio
Prophetarum et Apostolorum cessante, a succedente Ecclesia
serius cum reliquis sunt communicati) ab aliquibus aliquando
dubitatum iisque contradictum sit. Certe omnes, post Zachariam
et Malachiam postremos Prophetas, (a quibus deinceps Sa-
pientes Synagoga Judaica enumerat) Josss contra App.
apud. Eus. Lib. 3. c. 9. ut et post obitum Apostolorum et
Apostolicorum virorum, cum extraordinariis donis Prophetia
desinente, aut saltem interrupta, (a quo tempore Patres in-
choat Ecclesia) scripti editique, pro utilibus quidem et Eccle-
siasticis, at vero non pro sacris et divinis, sunt habiti.

XVI. Finis istius collectionis, et conjunctionis librorum sa-
crorum est, ut haec Scriptura universae Ecclesiae Dei perfectus
ct perpetuus Canon esset, et Regula veritatis coelestis, id est,
fidei et vitae, Ps. 102, 19. Rom. 15, 4. 2 Tim. 3, 16., utque
Verbum Dei, et eo comprehensa veritas, conservaretur, ulterius

propagaretur, et si quae corruptio incidisset, certius restaurare-
tur. Luc. l, 4. Mat. 22, 29.

