DE SAORAMENTO Bimsm. 491

etsi in nonnullis circumstantiis varietas aliqua observari possit.

IX. Varietas observari potest in eo, quod stricta illa forma,
in nomine Patris, Filii 613 Spiritus Sancti, non legatur observata,
si τὸ ῥητὸν spectes; etsi non sit dubium, quin ] ohannes Baptismo
suo obsignaverit doctrinam illam, quae Patris, Filii, et Spiritus
Sancti eandem divinitatem, et Christi θεκνθρώπου officium dis· Υ
tinctius explicavit: sicuti ex Matt. 3. item Joh. 1. et 3. ubi
concionum ejus summa continetur, manifestum est.

X. Deinde, quod J ohannes baptizando praecepit, ut crederet
in Christum qui venturus erat, et opus redemptionis nostrae
completurus, Act. 19, 4. quum nos baptizemus in eum qui mor-
tuus est, ut nos cum eo peccatis moriamur, et resurrexit, ut
nos in novam vitam secum suscitaret; sicuti Paulus id explicat
Rom. 6. v. 2. 613 deinceps.

XI. Alioquin eadem Christi beneficia in utroque fuerunt ob-
signata3 nam sicut Baptismus J ohannis erat Baptismus resipis-
centiae et remissionis peccatorum, Marc. 1, 4. Act. 19, 4. ita
et noster Baptismus obsignat remissionem peccatorum, et rege-
nerationis donum, ut postea latius probabitur.

XII. Causa administra Baptismi est solus Ecclesiae ad-
minister seu Pastor, quemadmodum omnia exempla, quae toto
Novo Testamento exstant, evidenter evincunt, et ipsum Christi
praeceptum, Matt. 28, 19. Docete omnes gentes bapti-
zantes eos, etc. Nam sicuti Principum sigilla, Principum
diplomatibus appendi non solent, nisi ab iis, qui publica auc-
toritate ad hoc sunt instructi; ita doctrinam Evangelii Dei publice
annunciatam nemo Sacramentis confirmare legitime potest, nisi qui
vocatione singulari ad haec vocatus et instructus est. Unde et
Praecones Dei, et Legati ac Ministri Christi, item dispensatores
mysteriorum Dei peculiariter vocantur, 1 Cor. 4, 1. 2 Cor. 5, 20.

XIII. Nullam ergo necessitatem agnoscimus tantam, qua pri-
vati, vel viri vel feminae, hoc sibi possint in hoc Sacra-
mento Baptismi sumere, quod in Sacramento Coenae ipsi Pon-
tificii et Lutherani in nullo necessitatis casu permittunt: quum
nulla necessitas contra Christi institutionem dispensari debeat.
Sed ipse Deus solus defectum ordinariorum instrumentorum
supplere solet ac potest: vel alia extraordinaria instrumenta
substituendO, sicuti in exemplo Philippi, Act. 8. et Ananiae,
Act. 22. nonnulli factum judicant: vel sibi totam actionem in-

