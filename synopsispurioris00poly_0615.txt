DE OonLns sEU CONVENTIBUS Eccmismsmcis. 595

scopi vicini in Synodum coeuntes, eum, ut contumacem haere-
ticum condemnaverunt, et Ecclesia moverunt, Euseb. Lib. 7.
Histor. Ecclesiast. Ita complures aliae Synodi, maxime Pro-
vinciales, etiam sub Christianis principibus convenerunt. Epi-
scoporum itaque imprimis est Synodos indicere, nulli autem id
J’us erat privatum. ’

ΧΙΧ. Unde praesumptuose et inique Romanus Pontifex,
quasi in Ecclesia Imperator quidam, indicendae Synodi, maxime
universalis, privilegium et partes sibi soli arrogat, cum tamen
Petri, cujus se successorem jactitat, hic nulla singularis prae-
rogativa assignetur, sed Apostoli et Presbyteri, referentibus
controversiam, et ad eos deferentibus Paulo et Barnaba, ab
Ecclesia ablegatis, congregati dicantur, ut dispicerent dehoc
negotio, Act. 15, 2. 6.

XX. Magistratui porro, si toleret Ecclesiam, eam-
que cum omni suo ordine et regimine permittat esse publicam,
aut decreto, ut talis sit, sanciat, esse possunt quoque hic suae
partes, et ejus consensus et auctoritas deposci: cum enim status,
et ordinis publice stabiliti, actionumque publicarum sit curator
et defensor, etiam Ecclesiae hactenus censendus est: imo tem-
poris, loci, aliarumque circumstantiarum non modo approbator,
sed et designator, si usus ita ferat, esse potest.

XXI. Multo magis, si Christianus et Orthodoxus sit,
hoc ei competit, nempe ut eximio Ecclesiae Christi membro,
et in eminentia posito, cui accidit secundum vocationem hujus
mundi, jurisdictio et imperium, atque coercitiva externa po-
tentia (qua hic saepe opus est) imo moderatio locomotivae ad
publicum conventum: quam pietatis lege, utpote nutritius et
alumnus Ecclesiae, Es. 60, 16. conferre tenetur ad utriusque
tabulae defensionem, utque Christus in subditis suis spiritua-
liter regnet, Ps. 2, 10. Ergo ipsius consensus, auctoritaS, auxi-
lium, et securitatis praestatio, hic expeti debet: neque ipse
secundum pietatis officium ea denegare, sed lubens volensque
impendere ac praestare Ecclesiae tenetur.

XXII. Quinimo Magistratus superioreS, ut sunt Reges
et Principes, habendarum Synodorum nonnunquam fuisse auc-
tores, ipsorumque jussu coiisse, illustria exempla piorum regum
in Veteri Testamento, Davidis, 1 Chron. 13, 1. 2. Solomonis,

2 Chron. 5, 2. Asae, 2 Chron. 15, 9. Ezechiae, 2 Chron. 29, 4.

