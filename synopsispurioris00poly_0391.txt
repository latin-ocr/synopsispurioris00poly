DE LIBERTATE CHRISTIANA. 369

gandi aut obligandi vim retinere non censemus Ad res autem
per se bonas vel malas, si homines statuta sua extendant, illud
insuper habendum esse asserere non dubitamus, quia nulla est peri-
culi aut offendiculi causa, qua quod Deus jubet, negligere, vel
quod prohibet, facere possimus impune, ideoque non in gratiam
proximi Deus est offendendus, Matt. 5, 29. et 30. et 10, 37. Nec
magistratui contra verbum Dei aliquid statuenti, aut vim con-
scientiis facienti, obtemperandum est, Act. 4, 19. 24. et 5, 29.

XLI. Adhuc de objectis et gradibus, aut partibus libertatis
Christianae dictum est, in quibus quae ad ejus materiam expli-
candam necessaria fuerunt, considerata sunt3 ex quibus quid de.
Forma ejus sentiendum sit, facile perspici potest, quae con-
sistit in bonorum illorum possessione et fruitione, per testifica-
tionem Spiritus Sancti, qua in animis fidelium obsignat indu-
bitatam illam persuasionem et πλιιροφοριάιν de υἱοθεσίᾳ, qua ex
Diaboli mancipiis, facti filii Dei, muniuntur adversus omnes
tentationes et insultus, peccati, legis et condemnationis, et de
sua immunitate ab omni servitute praeterita certi redduntur,
Rom. 8, 14. 15. et seqq. 2 Cor. 1, 22. Gal. 4, 6. et 7. Eph. 4, 30.

XLII. Finis proximus, est conscientiarum Christianarum tran-
quillitas, Luc. 1, 74. Rom. 14, 5. et ut manumissi a pec-
cato, servi autem facti Deo, habeant fructum suum
in sanctificationem, finem autem vitam aeternam,
Rom. 6, 22. Propterea in iis qui libertate donati sunt, sequun-
tur eam tamquam adjuncta necessaria, pax, justitia, bona con-
scientia, et gaudium spiritus, Rom. 14, 17. Finis autem summus
idem qui aliorum Dei beneficiorum, Laus gloriosae Dei
gratiae, Eph. 1, 14.

XLIII. Quoniam autem libertas illa gratiae, a libertate glo-
riae distinguitnr, eam nondum actu possident, qui illa priore
fruuntur in hac vita: jus tamen ad eam habent tamquam filii
Dei, cujus constituti sunt haeredes, Christi cohaeredes, Rom. 8,
17. Sunt enim filii resurrectioniS, et filii Dei, per Spiritum,
qui est arrhabo, sigillum et primitiae istius haeredi-
tatis, Luc. 20, 36. Gal. 4, 6. 2 Cor. 1, 22. Eph. 1, 14. ubi no-
minatim obsignatio Spiritus qui est arrhabo haereditatis
nostrae, dicitur facta εἷς ἀπολύτρωσιν τῆς περιποιήσεως.

XLIV. Ad eam haereditatem pertinet, non solum immortalitas

animarum beata; sed etiam resurrectio et gloria corporum,
24

