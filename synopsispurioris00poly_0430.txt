410 Dmmmmo XXXLK.

‚ veritatis exigemus: quandoquidem dogma illud suum, tam cre-
* ditu necessarium esse statuunt, ut qui illud negat, illum in ge-
hennae sempiterno incendio cruciandum judicet Bellar-
minus, l. 2. de Purg. cap. 15. Et Panigarula non dubitavit
negare Deum esse, si purgatorium non sit. Lect. de Purg.
Taurini habita. “

V. Nos vero, et Deum esse firmissime credimus, et tale pur-
gatorium esse constanter negamus, nec inferni poenas eo no-
mine extimescimus3 qui praeter Christi sanguinem et Spi-
ritus Sancti gratiam, quae verbo et Sacramentis in hac vita
credentibus dispensantur, scimus nullum purgatorium esse a
Deo institutum, nisi forte quis dicat afflictiones et castigationes
a peccatis purgare; quod tamen non faciunt vi propria sed
occasionaliter tantum, ut sic dicam, quatenus παθήματα sunt
μαθήματα, quibus de infirmitatibus nostris monemur, ut ad
medicum recurramus, quae ratio afflictionibus ignis purgatorii
post hanc vitam, ipsis fatentibus adversariis, competere non
potest.

V I. Falsissimum est quod supponunt, Ecclesiam Catholicam
perpetuo sensisse tale purgatorium esse, quam suppositionem
existimant sufficere debere, ad retinendam purgatorii assertio-
nem, licet nullum haberent Scripturae testimonium,
aut argumentum aliu d. Quod fundamentum caute subster-
nunt, conscii sibi, quicquid ex Sacra Scriptura proferunt, ob-
torto collo trahi ad alienam causam; nec posse fidem facere iis
quibus non est objectum ob oculos Pontificiae auctoritatis glau-
coma, et traditionum humanarum nubecula, quae Catholicae
Ecclesiae auctoritatem falso sibi vendicat.

VII. Quamvis ergo nonnulla Scripturae testimonia torqueant,
fuerunt tamen in ipso Pontificiorum regno, quibus veritas ex-
torsit, non esse in promptu adducere unam aliquam
Scripturam, qua protervientem adigat, uti velit
nolit, confiteatur, purgatorium esse, et si aliqua esse
possit, tamen diligentissimos inquisitores hacte-
nus latuisse, Roffensis contra Lutherum articul. 18. Hinc
est quod in Gallia, Petrus Cottonus Jesuita, cum superos flec-
tere non posset, Acheronta movere conatus est, et quod hac-
tenus diligentissimos latuerat, ope daemonis eruere, cui inter
alias quaestiones hanc proposuit: Quis esset in Scrip-

