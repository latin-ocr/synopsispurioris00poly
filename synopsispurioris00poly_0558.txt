538 D1s1³UrAT10 XLVI.

sub Novo Testamento, nec dispar exemplum ex sacris literis
produci potest. Quod considerans Bellarminus, panem et vinum
concedit aliquo modo in Missa offerri, et pertinere ad rem quae
offertur. Ex quo haec absurda consequuntur, 1. In Missa offerri
duo sacrificia, unum panis et vini, alterum corporis et san-
guinis J esu Christi. Non enim species et accidentia panis et
vini idem sunt cum corpore et sanguine Jesu Christi, sed haec
esse disparata nemo ratione praeditus negaverit. 2 Sacrificium
Missae ex pane potius et vino consistere, quam ex corpore ac
sanguine ‚Jesu Christi, tum quia species panis et vini sunt sen-
siles, non autem corpus ac sanguis Christi, ut Thesi 14. de-
monstravimus, tum quia nulla in Missa accidit, aut mutatio,
aut consumtio corpori aut sanguini Christi sedentis ad dextram
Patris, sed pani et vino, atque hujusmodi mutatio et consumtio
est pars essentialis hujus Sacramenti a sacrificante facta, ut ait
Bellarminus Lib. 1. de Missa, cap. 2.

XXIV. Quintae assertionis, In Missa corpus et sanguis
Christi a Sacerdote offertur, falsitas ex ipso Bellarmino
ostendi potest. In sacrificio utique, ut ait Bellarminus, Lib. 1.
de Missa, cap. 2. sacrificium et sacerdotium sunt
relativa, ita ut sacrificio proprie dicto sacerdo-
tium proprie dictum, et sacrificio improprie dic-to,
sacerdotium improprie dictum respondeat. At missa
non est sacrificium proprie dictum, ut Thesibus praecedentibus
abunde probavimus. Nec igitur Missificorum administratio est
sacerdotium proprie dictum. ” ’

XXV. Ad haec, ut ibidem monet Bellarminus, In sacrificio
proprie dicto requiritur, ut sacrificii oblatio fiat
a legitimo Ministro. Non enim cujusque est offerre sacrifi-
cium, sed certi hominis divina auctoritate instructi, qui com-
muni nomine id peragat. Nam Apostolus Hebr. 5. de sacer-
dotio loquens, Nemo (inquit) assumit sibi honorem, nisi
qui vocatur a Deo, tamquam Aaron: et hoc usque adeo
verum est, ut ipsum etiam Christum dicat ibidem Paulus non
sibimet sacerdo-tium assumsisse, sed a Patre illud accepisse.
Atqui in iis ipsis locis in quibus Sacra Scriptura ex professo
agit de Ministrorum Evangelii gradibus, vocatione ac potestate,
nulla fit mentio sacerdotii quod a Deo acceperint. E contrario,
ubi de Novi Testamenti sacerdotio loquitur, ibi illud soli Christo

 

