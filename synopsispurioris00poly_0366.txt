344 DisPUTATm XXXIII.

August. ad. Ps. 130.

Si iniquitates observaveris Domine, quis sustine-
bit? Non dixit, ego non sustinebo, sed quis susti-
nebit? Vidit enim prope totam vitani humanam cir-
cumlatrari peccatis suis, accusari omnes conscien-
tias cogitationibus suis, non inveniri cor castum,
praesumens de sua justitia. Si ergo cor castum non
potest inveniri quod praesumat de sua justitia,
praesumat omnium cor de misericordia Dei, et
dicat Deo, Si iniquitates observaveris Domine, Do-
mine quis sustinebit? quae autem spes est? quo-
niam apud te propitiatio est. Quae est ista propi-
tiatio, nisi sacrificium? et quod est sacrificium,
nisi quod pro nobis oblatum est? Sanguis innocens
fusus delevit omnia peccata nocentium: pretium
tantum datum redemit omnes captivos de manu
captivantis inimici. Ergo est apud te propitiatio.
Nam si non esset apud te propitiatio, si Judex so-
lum esse velles, et misericors esse nolles, et obser-
vares omnes iniquitates nostras, et quaereres eas,
quis sustineret? quis ante te staret? et diceret in-
nocens sum? quis staret in Judicio tuo? Spes ergo
una est, quia apud te est propitiatio.

Bernartius, Serm. 23. in Cantic.

Hominis Justitia est indulgentia Dei. Item, Jus-
titia Dei est non peccare: justitia hominis, est
non imputari peccatum.

Idem, Epist. 190.

Assignata est homini Justitia aliena, quia oa-
ruit sua.

