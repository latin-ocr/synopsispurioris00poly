Χ

ΒΕ ΒΙ801ΡΜΝΑ EocLEsmsncA. 581

Magistratus inspectione, tamquam utriusque tabulae custode non
eximimus, negamus tamen eam, aut ejus praxin a Magistratus
suprema auctoritate pendere, sicuti quidam recentiores conten-
dunt, cum a Christo solo pendeat, et ab ipso immediate Ec-
clesiae sit concessa, ut loci antea producti demonstrant. Ac
proinde nec per appellationem, aut provocationem proprie dic-
tam, potestas haec ad Magistratus aut Principum tribunal de-
ferri potest, quum eju-s exsecutio penes ipsos non sit. Interim
tamen non diffitemur verum esse quod Beza adversus Erastum
fatetur, quum etiam a recte constituto consistorio
possit reis delatis injuria fieri, in angustioribus
territoriis, citra ullam ordinis Ecclesiastici viola-
tionem, Christianus magistratus, ut tabulae utrius-
que et Ecclesiasticae εὐταξίας custos et vindex, pro-
spicere potest conquerentibus.

XX. Quaestione hac ergo prima extra controversiam consti-
tuta, reliquum jam est, ut per quos, in quos, et quo modo haec
disciplina sit exercenda, deinceps exponamus.

XXI. Statuimus ergo hanc potestatem residere in tota Eccle-
sia, sed quum Deus sit Deus ordinis et non confusionis, et in
Ecclesia sit ordo docentium ac discentium, item eor-um qui
praesunt et qui subsunt, ut onmia in hoc tam arduo negotio
ad aedificationem dirigantur, necessarium est ut singulis ordi-
nibus suae distinctae partes assignentur.

XXII. Potestatis liujus exsecutionem penes administros verbi
esse asserimus, idque non tantum quia haec publica disciplinae
hujus administratio est appendix praedicationis Verbi, et admi-
nistrationis Sacramentorum3 sed etiam quia omnia exempla
quae a nobis tam ex Veteri quam Novo Testamento jam antea
producta sunt, hujus potestatis publicam exsecutionem, ad Sa-
cerdotes, Apostolos, EvangelistaS, atque Ecclesiarum Angelos
seu Pastores referunt.

XXIII. Nec tamen propterea concedimus, a solo aliquo Epi-
scopo, sive Romano, sivi Eugubino, ex motu proprio aut ple-
naria auctoritate, ut loquuntur, hanc potestatem posse vendicari,
sed Rectorum ac Presbyterorum Ecclesiae consilium, totiusque
adeo Ecclesiae aut apertum aut tacitum saltem consensum ad-
hibendum esse, ex praescripto Christi atque purioris Ecclesiae
praxi asserimus.

