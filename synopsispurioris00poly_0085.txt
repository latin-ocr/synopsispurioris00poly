Dm S. SANCTA TRINITATE. 63

collatione, Esai. 6, 8. et Act. 28, 25. Nomina vero Patris, Filii
et‘ Spiritus S. non nisi personarum subsistentium sunt, Matth.
28, 19.

XVII. Actiones personales sunt, alicui apparere, suoque man—
dato certum munus injungere, semen Abrahae assumere, spe-
ciem columbae induere; quorum primum Esai. 6, 8. descriptum,
et Filio, Joh. 12, 14. et Spiritui S. Act. 28, 25. alterum soli
Filio, Heb. 2,,16. tertium soli Spiritui Sancto assignatur,

Matth. 3, 16.

XVIII. Secundum, quod in personae divinae descriptione
posuimus, est, eam esse intelligentem ac proinde volentem. Id
Patri, Filio et Spiritui S. aequaliter convenire, hinc liquet,
quod Filius et Spiritus S. iisdem sapientiae, scientiae, veritatis,
consilii ac beneplaciti elogiis, quibus Pater, in sacro codice passim
ornentur, ut Prov. 8. Es. 12, 2. Joh. 14, 17. 1 Cor. 12, 11. etc.

XIX. Tertium in personae divinae definitione notandum est,
eam proprietate incommunicabili ab aliis personis, ad quas
refertur, realiter esse distinctam. Quod de qualibet Trinitatis
persona vere dici, relativa nomina Patris, Filii et Spiritus
Sancti declarant.

XX. Quamquam enim divinae personae ab humanis in eo dif-
ferunt, quod harum una non sit in altera, illae vero sint ἐνυπά-
στκτοι, id est, in se invicem exsistentes, teste Christo, Joh.
14, 11. Credite mihi, me in Patre et Patrem in me
esse, non sola tamen ratione, sed re ipsa inter se sunt dis-
tinctae, ut una earum non sit altera, nec esse possit.

XXI. Notae quibus hae personae divinae inter se distinguun-
tur, aut sunt internae, aut externae. Illae ex tribus diversis
proprietatibus characteristicis, opera earum ad intra connotan-
tibus, cognoscuntur.

XXII. Harum proprietatum prima est, quod Pater ingenitus, *

Filium ejusdem essentiae communicatione ab aeterno genuerit.
Quam Patris proprietatem, Graeci dyevvmlxv, nos minus apte
innascibilitatem appellamus. ¹

XXIII. Secunda est, quod Filius a Patre genitus, eandem
cum Patre essentiam participaverit. Quam secundae personae
proprietatem, Graeci γενέσεως, nos nativitatis nomine expri-

mimus.
· XXIV. Tertia est, quod Spiritus S. a Patre et Filio emanet.

