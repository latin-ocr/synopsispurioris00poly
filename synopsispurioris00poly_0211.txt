DE SABBATHO ET DIE DOMINICO. 189

videlicet, vel ut rem cujus scientia aut usus ante non fuerit,
vel quam intermissam et exoletam revocaverit et pristino usui
restituerit. Sed parum interest, quid sit de temporis, aut perso-
narum, quoad institutionem, circunistantia3 tametsi prior sen-
tentia probabilior videri potest.

XVI. Rationalis interim et divinae sapientiae conveniens in-
stitutionis ejus assignatur causa, a jubentis auctoritate et con-
formitate exempli, videlicet Dei, duplicato ad obediendum vin-
culo. Congruum enim fuit, ut quemadmodum ipse a primo opere
suo, Creationis scilicet, die septimo cessavit et quievit, ita et
homines eo ipso recurrente die, a suis operibus quiescerent, ut
ita Creationis cessationisque divinae celebraretur memoria. Non
primum selegit2 in quo creationis fuit inchoatio, neque pos-
tremum seu sextum, in quo consummatio, sed septimum in quo
operum fuit complexio et ab iis cessatio. Ita ut septimus in
numeri dierum creationis complexu censeatur. Ex Gentibus
quidam, septimum similiter diem coluerunt, vel prisco usu, vel
judaeorum imitatione, vel, ut Hesiod. 2. Dieruni, Linus,
item Joseph. 2. cont. App. Clemens Alexand. 5. Strom.
Euseb. De Praepar. Evang. Lampr. in Alexandro Severo,
aliam forte ob causam, scilicet ob septeni Planetarum revolu-
tionem. Alii tamem nonum, alii decimum sacrum habuerunt.

XVII. Fines porro ejus plures sunt, ac distingui pos-
sunt, ut unus sit universalis, specialis alter. Universalis
quidem, qui communiter totum humanum genus spectat3 estque
is primarius, nempe stato hoc <Iudaeis a Deo die, memoria ab·
solutionis opificii Dei, atque ab eo requietiS, seu Dei qua Cre-
atoris agnitio et professio, Gen. 2, 2. Exod. 20, 10. in quo fidei
exercitatio est, Hebr. 11, 3. Atque hoc fine cessatur a propriis
operibus, ut divinis tanto melius vacare liceat.

XVIII. Assignatur et Politicus finis, refocillatio seu recre-
atio corporis a laboribus3 etiam ejus qui sub alterius est po-
testate, servi ancillaeque, imo et jumentorum, Exod. 23, 12. Et
respiret filius ancillae tuae. Deut. 5, 14. Ut requies-
cat servus tuus et ancilla tua sicut et tu. Memineris
quod et ipse servus fueris in Aegypto. Scilicet, ne con-
tinuis laboribus fatigentur et conficiantur, sed eorum remissione
fessa membra leventur et vires reficiantur. Non enim Deus tan—
tum Creator, sed et Conservator est creaturarum, Ps. 36, 7.

