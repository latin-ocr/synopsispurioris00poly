Du Rmsmscmm. 327

ris hominis, et vivificationem novi nonnunquam intelliguntur.

XXXIV. Etsi vero duabus hisce partibus, seu terminiS, tota
conversionis natura exprimatur, tamen utrique parti proprie-
tates quaedam adjunctae sunt, sine quibus resipiscentia non est.

XXXV. Aversioni a malo conjunctus est dolor animi, qui
contritio et attritio a nonnullis appellaturÍ¾ conversioni ad
bonum, spes veniae et gaudium animi, quod via prava relicta
ad rectam transitio sit facta. Verus enim poenitens de
peccatis dolet, etde dolore gaudet.

XXXVI. Dolor ille ab Apostolo Paulo 2 Cor. 7, 10. duplex
statuitur, dolor mundi qui mortem operatur, et dolor
secundum Deum, qui resipiscentiam ad salutem
efficit.

XXXVII. Dolor mundi est, quando peccator de peccato
admisso quidem dolet, sed ob causas propter quas et homines
mundani dolere hic solent. Qualis est ignominiae aut poenarum,
aut conscientiae legale judicium, ex comminationibus legalibus,
et earum seria apprehensione profectum, Rom. 2, 5. et 4, 15.
Ex hox dolore, si ulterius non procedat, vel absorbetur, et in
desperationem ruit peccator, sicut in Juda proditore Christi
videmus3 vel, si dolorem illum evincere potest, peccator ad in-
genium redit, ut exemplo Achabi manifestum est.

XXXVIII. Dolor vero secundu m Deum, non tantum
effectu a dolore mundi distinguitur, ut Apostolus antecedente
loco notat, sed etiam natura, quia non solum ex caritate pro-
ria et metu poenae nascitur, sed cum odio et displicentia ipsius
peccati conjunctus est, Rom. 7, 15. etc. et cum pudore offensi
Dei, quem J'am ut benignum patrem per fidem intueri incipi-
mus, ut ex Rom. 9, 21. et exemplo Davidis, Petri, ac parabola
filii prodigi patet.

XXXIX. Conversioni ad Deum conjuncta est approbatio di-
vinae Legis, Rom. 6, 16. et oblectatio in studio ejus, Ps. 1.
et 119. spes veniae ex promissionibus Evangelicis per fidem
apprehensis concepta, Ps. 130, 4. et consolatio denique ac gau-
dium spirituale, quia caritas Dei diffunditur in cordi-
bus nostris per Spiritum Sanctum qui datus est
nobis, Rom. 5, 2. et 5. item 13, 17.

XL. Ex iis quae hactenus dicta sunt, patet solutio ad quaes-
tionem satis difficilem, in cujus explicatione quidam Ecclesiae

