542 DISPUTATIO XLVI.

vini, non omnibus et singulis Ecclesiae membris in Coenae in-
stitutione per Christi discipulos repraesentatis, sed Deo offert,
dicens: Suscipe, sancte Pater, omnipotens, aeterne
Deus, hanc immaculatam hostiam, quam ego indig-
nus famulus offero tibi Deo meo, etc.

XXXVII. Haec inter se sunt pugnantia. Illud ipsum quod
Christus olim immediate dedit suis discipulis, panem fuisse et
vinum, vel poculum in quod vinum erat infusum: Illud vero
quod jam in Missa mediate offert per sacrificulum, non amplius
esse panem aut vinum, sed corpus et sanguinem ipsius, sub
speciebus vel accidentibus panis et vini contentum. Item, po-
culum quod Christus olim suis porrexit discipulis fuisse Novum
Testamentum in ipsius sanguine: Nunc antem poculum quod
soli sibi sumit sacrificulus, plebi autem non porrigit, esse par-
tem hostiae incruentae. Testamento enim propensa Testatoris
erga suos haeredes voluntas, hostia vero res ad Deum placan-
dum oblata designatur: cujusmodi rem non posse statui Missae
hostiam incruentam, Apostoli testimonio probavimus, pro con—
fesso sumentis Hebr. 9, 32. unicam tantum esse hostiam ni-
mirum cruentam, qua Deus placari possit.

XXXVIII. Christus praeterea discipulis suis, postquam panem
accepissent ab ipso, futuram corporis sui absentiam his verbis
praenunciavit: Hoc facite in meam recordationem, Luc.
22, 19. quae Apostolus exponit 1 Cor. 11. 011111 ait: Quoties-
cunque ederitis panem hunc et poculum hoc bibe-
ritis, mortem Domini annunciabitis donec veniat.
At sacrificulus corporis Christi praesentiam hac precatione in-
nuit: Suscipe, sancte Pater, hanc immaculatam hos-
tiam, quam ego offero tibi: per hostiam illam corpus
Christi denotans quod sub accidentibus panis et vini suis ma·
nibus, tractat, et postea dentibus suis atterit. Quo nihil absur—
dius et a fine Coenae alienius fingi potest. Nam si ejus finis
est, Christi absentis recordatio, donec e coelis ad nos veniat,
ut ex praecedentibus Christi et Apostoli Pauli verbis recte col-
ligitur, oblatio et contrectatio realis corporis ac sanguinis
Christi hic in qualibet Missa a sacrificulo fieri nequit.

XXXIX. Etsi Pontificii Patrum Orthodoxorum auctoritate,
Coenam Domini aliquando sacrificium nuncupantium, utantur,
nunquam tamen illam propria significatione, prout faciunt

 

