DE IDOLOLATRIA. 163

hac distingui, cum non omnis superstitiosus sit proprie idolo-
latra, etsi omnis idololatra sit superstitiosus. De hac postrema
nobis jam ex ordine agendum.

IV. Dicitur Idololatria, nomine ex duobus composito εἴδωλον
et λατρεία, quasi Idoli cultus Vel servitus3 εἴδωλον autem, si
vocis etymum spectemus, ab εἴδεσθοιι, quod Graecis sonat vi-
deri vel assimilari, ortum habet; et in genere apud aucto-
res linguae Graecae probatos simulacrum et imaginem
quamlibet significat, sive mente conceptam, sive manu effictam,
sive rei exsistentis, sive non exsistentis, Non igitur est diminuti—
vum, ut volunt adversarii, ab εἶδος propter defectum repraesen-
tationis, quasi esset Idolum, rei quae non est, repraesentativum.
Quod etiamsi contendat Bellarminus, fatetur tamen Lorinus et
ipse Jesuita in cap. 17. Act. vers. 16. vocem hanc inter pro-
fanos auctores aeque late patere posse atque τοῦ εἰκόνος, et si
latinitate utramque donemus, eandem esse significationem Idoli
et leonis, sive imaginis.

V. Quod autem addit, usu ecclesiastico in malam semper par-
tem accipi, id et nos agnoscimus, et pro Idolo habemus, non
solum externam imaginem arte factam, ad repraesentandum et
colendum numen, sive verum, sive fictum, sed etiam omne numen
falsum, sine imagine, vel ab hominibus excogitatum, cum non
sit3 vel etiamsi res aliqua sit subsistens, sed creatura cui divina
aestimatio, vel cultus divinus tribuitur. Ideo recte Patres Con-
cilii Francofurtensis dicebant, Se imagines Sanctorum
non idola nuncupare, sed ne idola nuncuparenturs
adorare se eas et colere, iisque servitium impen-
dere nolle, Capitularis cap. M. Lib. 2. c. 18.

VI. Idolum etiam cum Apostolo, 1 Cor. 8, 4. nihil esse
in mundo dicimus; non quidem, ut nonnulli male interpre-
tantur, quod res in rerum natura non exsistens idolo repraesen-
tetur, Daemonia enim exsistunt, ipsorum tamen idolum nihil
est3 sed quia nihil tale est pro quali colitur, ut divinitatis opi-
nionem vel cultum promereatur, aut ad salutem quicquam prod-
esse possit, quemadmodum idem Apostolus negat, 1 Cor.
lQ, 19. idolis immolatum, esse aliquid, quasi diceret, consecra-
tionem ejus vanam esse. Haec igitur nihil dicuntur ratione
efficaciae, et quia nullius sunt momenti, et nihili facienda, ut
nihil esse dicitur qui se ’putat esse aliquid, Gal. 6, 3„

