DISPUTATIO XXIII.

DE

Veteri et Novo Testamento.

Praeside D. ANDREA RIVETO.
Respondente DANIELE PAIN.

THESis I.

osTQUAM praecedentibus disputationibus actum est seor-

P sim de Lege et de Evangelio, et utriusque natura de-
scripta est; sequitur, ut conferantur etiam inter se, secundum
convenientiam et discrepantiam, seu differentiam. Et quoniam
eaedem res variis nominibus comprehenduntur, inter quae, cum

de collatione illa agitur, satis frequentia sunt nomina Veteris -

et Novi Testamenti, de eorum significatione dicendum est3
qua nisi prius declarata et restricta, nihil proclivius est quam
impingere, in hac de qua agitur, convenientia assignanda, et
discrimine designando, aliis aliud intelligentibus, et pro ratione
acceptionum quibus adhaerent, diversa potius loquentibus quam
sentientibus.

II. Nomen Ebraicum run: ab eo verbo dictum volunt quod
purgare et mundare significat, quia in foedere aut pacto sine
omni Sophistica utrimque declaretur ratificeturque fides, adhi-
bita publica ceremonia. Hoc nomen Graeci interpretes V. T.
ubique per διαθήκην reddiderunt, uno loco excepto Deut. 9, 15.
ubi per μαρτύριον, testimonium, verterunt. Apud Graecos
autem διαθήκη ut plurimum accipitur in ea significatione singu-
lari, in qua apud Latinos Testamenti nomen, quae tamen
est interpretatio speciei, alioquin ut nomen Ebraeum, sic etiam
Graecum dispositionem sonat in genere, sed eam tamen
dispositionem cui implicata est promissio, sive sit pactio inter
viventes, quam συνθήκην vocant, sive Testamentum proprie dic-
tum, suprema nempe morientis dispositio de rebus
relictis, legitime vel verbis nuncupata, vel tabulis
consignata.

III. Hanc vocem in hoc, de quo agimus, argumento τῆς πα-
λαιᾶς ἢ καινῆς διαθήκης, Apostolus in propria hac significatione
accipit Hebr. 9, 15. et seqq. pro testamento in quo mors in-

