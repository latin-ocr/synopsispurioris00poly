578 DISPUTA'HO XLVIII.

retenta sunt. Atque idcirco etiam praecones verbi, in Chri-
sti nomine legatione fungi dicuntur, 2 Cor. 5, 20.

VIII. Altera clavis, quae disciplinae vocatur, in Ecclesia
Christi magis controversa est, ac proinde ejus natura, modus
atque usus paulo diligentius ex Sacra Scriptura nobis contra
omnes abusus est vindicandus.

IX. Statuimus ergo, eam proprie consistere in potestate illa
spirituali, qua per Pastores verbi, ex consilio Senatus Ecclesi-
astici, et consensu totius Ecclesiae, illi qui fratres nominantur,
propter doctrinae aut vitae impuritatem, post privatas ac pu-
blicas Ecclesiae monitiones neglectas ac contemptas, a signis
divinae gratiae arcentur: et si in eadem contumacia perseve-
rent, tandem coram tota Ecclesia in Dei nomine per publicam
sententiam in terriS, et consequenter in coelis, ab Ecclesiae
communione exclusi esse pronunciantur; tantisper dum per re—
sipiscentiam veram ac seriam Deo atque Ecclesiae reconci-
lientur.

X. Antequam vero hujus definitionis singula membra pensi-
culatius examinemus, nobis ex Sacra Scriptura contra nonnullos,
qui se pro Ecclesiae reformatae membris gerunt, hanc potes-
tatem Ecclesiae esse datam, demonstrandum est3 ac deinde
modus ac natura ejus juxta definitionem a nobis propositam
explicanda.

XI. Hanc potestatem Ecclesiae esse datam evincunt plurima
documenta atque exempla tam Veteris quam Novi Testamenti.

XII. In Veteri Testamento Deus mandavit, ut impuri secun-
dum legem non tantum sponte a sacrorum communione absti-
nerent, Lev. 5. ·et 6. et sequentibus capitibus. Item ab esu agni
paschalis, Num. 9. Sed etiam ut Sacerdotes et Levitae hujus rei
curam prae ceteris haberent, nempe, ut secundum Dei verbum
inter purum et impurum, sanctum et profanum discernerent ac
judicarent, ut videre est de omni impuritate, Lev. 10, 9. Ez.
44, 23. et de impuris ex lepra, Lev. 13. utque eos quos im·-
puros judicassent, a templi ac sacrorum communione tantisper
arcerent, donec per singularia sacrificia denuo essent niundati3
quemadmodum praeter Regis Usiae exemplum singulare, 2. Pa-
ralipom. 26. universe indicatur, 2. Paralipom. 23, 18. J o jada
distribuit munera in domo Domini inter Sacerdo-
tes et Levitas‚ et collocavit janitores in portis

 

. Αὼ „ae*n;...mAu-=mnm—.L‚ . ιιι -..ιιι-υ.. *mnan-1 n. ι

