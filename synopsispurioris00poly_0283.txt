DE omem Cnmsm. 261

modo atque infinito eminet, Rom. 8, 29. Col. 1, 18. Joh. 3, 34.
ut hoc in disputatione 41. (10 Christo unico Ecclesiae
capite, adversus Pontificios expresse demonstrabitur, qui Chrisâ€”
tum universalem Ecclesiae suae gubernationem, in unum Pe-
trum, tamquam in vicarium suum, deinde Petrum eandem gu-
bernationem, in unum Pontificem Romanum, tamquam in suc-
cessorem suum legitimum, contulisse falso affirmant.

LII. Ceterum ut Ecclesiae Christi duplex est status, unus
gratiae in hoc seculo, alter gloriae in futuro, ita praesens Ec-
clesiae gubernatio a futura est distinguenda. In hac enim vita
Christus Ecclesiam suam mediate regit per Ecclesiasticam fide-
lium pastorum, ac protegit per politicam piorum Magistratuum
administrationem3 in altera vita eam immediate absque ejus-
modi externis adminiculis reget secundum Deitatem sibi cum
Patre et Spiritu Sancto communem, ut cum utroque sit omnia
in omnibus fidei domesticiS, quos proxima jucundissimaque sui
visione ac communitate in coelis beabit, 1 Cor. 15, 28. Apoc.
21, 22. 23.

LIII. Hinc Christus, ubi omnes suos electos sibi unitate con-
summatae fidei agglutinatos, et ab hostium metu plene liberatos
tradiderit, ipsi suum quoque sceptrum mediatorium seu oeco-
nomicum traditurus dicitur, ut imperium mere divinum eadem
gloria ac majestate cum Patre, erga suos electos in aeternum
exerceat, quam ab aeterno cum ipso habuit, 1 Cor. 15, 24. 26. etc.

LIV. Sceptri illius mediatorii traditio fiet extremi judicii die,
postquam Christus, secundum judicandi potestatem personalem
sibi a Patre datam, amicis suis ex gratia immerita praemium
vitae, hostibus vero ex ultione merita supplicium mortis aeternae
adjudicaverit.

