256 DISPUTA'rxo XXVI.

destinavit, eadem in sua carne tempore praestituto eam apud
semetipsum quoque obire voluit, nimirum analogice, et ad se
reductive, id est, Deitatem sibi cum Patre et Spiritu Sancto
communem etiam ad se referendo ex jure communitatis.

XXXI. Quemadmodum igitur Christus secundum naturam
Deitatis tribus personis communem, secundum quam Patri et
Spiritui Sancto est ὁμοούσιος, sui ipsius etiam est mediator, sic se-
cundum singularem ac sibi propriam personalitatem, et secun-
dum gratiae dispensationem qua factus est Θεάνθρωπος, apud
Patrem et Spiritum Sanctum Mediatoris munere fungitur, eti-
amsi in sacris literis ratione ordinis oeconomici functio ipsius
ad Patrem tantummodo verbis expressis referatur3 in qua non
tantum legati et internuncii, sed etiam obsidis nostri culpam
morte sua expiantis officium sic praestitit, ut in ipsa cruce de
morte aliisque hostibus suis prostratis palam triumphaverit,
Col. 1, 15.

XXXII. Aliorum internunciorum atque obsidum exempla quae
ad hujus exempli illustrationem ex variis historiis proferuntur,
plus quam toto genere ab eo differunt, cum aut insontes mortis
poenam pro aliis sontibus non subierint, aut eam pro aliorum
crimine subeuntes, ex ejus discrimine victores non evaserint.

XXXIII. De mediationis subjecto Jesu Christo, ejusque causa
efficiente ac movente, satis egimus3 objectum ejus est Deus
offensus, et homo offensae reus. Quod Apostolus clarissime
testatur, cum ait, Unus est Mediator Dei et hominum,
homo Christus Jesus, 1 Tim. 2, 5.

XXXIV. Exsistit hoc loco quaestio de bonis Angelis, utrum
Christus ipsorum quoque Mediator sit appellandus. Nos iis
astipulamur, qui Christum quidem conservationis bonorum An-
gelorum causam mediam vel mediantem esse affirmant, sed
Christum propterea eorundem Mediatorem vocandum esse per-
negant.

XXXV. Nunquam enim Christus respectu conservationis, sed
semper respectu reconciliationis cum Deo offenso, electorum
suorum Mediator in S. Scriptura nuncupatur. Nulla autem
fuit, nec erit inter Deum et bonos Angelos discordia. Ideo
Christus ipsos non assumpsit, sed semen Abrahae, ut inter
Deum Patrem suum, secundum divinam naturam, et inter nos
fratres suos secundum carnem ex semine Abrahae assumptam,

