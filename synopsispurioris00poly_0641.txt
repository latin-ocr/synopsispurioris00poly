DE MAcisTRA'rU Pommco. 621

Sexta, quod Pastores, praesunt, ubi agitur de conscientia3
Magistratus autem, ubi de corpore disputatur.

XLVII. His tres aliae differentiae rebus ad Ecclesiae discipli-
nam spectantibus annectendae sunt:

Harum Prima est, quod proprie jus sit penes Pastores dis-
ciplinam Ecclesiasticam una cum suo presbyterio, ex fidei et
sacrae doctrinae analogia decernendi: Magistratus vero, penes
quem est summa imperii potestas, disciplinam illam, aut prae-
sens approbare, aut absens examinare possit, et si quid in ea
jure desideretur, a Pastoribus exigere,â€˜ ut illud ex verbi Dei
analogia addatur, vel emendetur.

Secunda est, quod verbi administri una cum suo Presbyterio
servos Christi, tum a Magistratu civili eandem religionem pro-
fitente, tum ab Ecclesia sua approbatos, consecrare debeant:
Magistratus vero, ad conferenda Ecclesiae munera sua, non so-
lum intercessione, sed etiam auctoritate sua uti possit, et cor-
ruptelas impedire aut corrigere, si quae civili animadversione
dignae interveniant.

Tertia, quod in Ecclesia pacifica Pastores, annuente potestate
civili, conventibus Ecclesiasticis a Magistratu indictis una cum
Presbyter-io interesse atque in iis de doctrina ac moribus Ec-
clesiae dispicere debeant: in Ecclesia vero perturbata et scis-
mate laborante, Magistratus possit religiosissimos quosque ac
prudentissimos Theologos, Ecclesia, si fieri potest, approbante,
ad Synodum convocare, horumque conventibus interesse, atque in
iis, urgente necessitate, quoad externam actionem ac directionem
praeesse: ad exemplum Constantini Magni supra propositum.

XLVIII. Honor, qui utrique functioni debetur, non est, coae-
qualis. Nam sicuti verbi divini administri nullo suo pollent
imperio, sic nec conscientiis hominum, quibus verbum Dei ad-
ministrant, dominari debent, 1 Pet. 5, 2.

At potestati civili in subditorum suorum corpora ac bona
imperiam a Deo concessum est, Rom. 13, 4. Adhaec, ut dignitas
Ecclesiastica paternae auctoritati similior est, quam regiae, sic
sola reverentia, docilitate et honorari03 potestas vero civilis,
quae cum imperio et majestate est conjuncta, a subditis non
tantum obsequio et submissione, sed etiam tributorum solutione
coli debet, juxta Christi exemplum, Matt. 17, 27. atque ejusdem
praeceptum, Date Caesari, quod estCaesaris,Matt.22,21.

