340 DISPUTATIO XXXIII.

qui restringunt ad extremum in extremo judicio actum, quum
etiam, et potissimum hoc sensu accipiatur in Justificatione in
hac vita.

Ill. Eam Justificationem dicunt praecedere necessariam quan-
dam ejus praeparationem, factam partim a Deo, partim
a nobis, nempe viribus humani arbitrii, quibus homo vult et
facit quod in se est. Atque haec opera praeparatoria merito
congrui (quod tamen improprie meritum esse dicunt, imo
nonnulli vocem improbant, quamvis rem cum aliis retineant)
mereri Justificationem. Congruum enim divinae esse benignitati,
ut facienti quod in sese est, succurrat. At tantum abest, ut ulla
meriti hic sit ratio, ut Apostolus declaret, quicquid sine
fide fit, peccatum esse, Rom. 14, 23. et neminem sine
fide Deo placere posse, Hebr. 11, 6.

IV. Hanc ordinariam praeparationem consequi volunt ju sti-
ficationem ipsam, quam distinguunt in primam et secu n-
dam, seu inchoatam et absolutam, incompletam et completam.
Veruntamen justificatio unus actus est, qui in instanti fit,
quamvis suam habeat applicationem et continuationem, et sen-
sum, quae gradatim et iterato fiunt, Rom. 8, 30. Unde quo-
tidie precamur, Remitte nobis debita nostra, et confi-
temur, Credo remissionem peccatorum.

V. Primam vocant, qua quis a Deo, habitus novi infusione
ex injusto fit justus, ex malo bonus, expellendo iniquitatem
culpae, et dando rectitudinem justitiae. Qui actus regenerationis
est, non justificationis.

VI. Hanc duo in se continere statuunt. Primo remissionem
peccatorum, ut actum praevium. Deinde infusionem habi-
tus justitiae, quo homo efficitur justus formaliter, dum ac-
quirit potentiam bene operandi, ac disponitur ad caritatem et
alia bona opera. At vero justificationis actus non internus, sed
externus vere est, et in remissione peccatorum ejus est forma.

VH. Secundam autem, qua homo illis qualitatibus instruc-
tus acquisitione justitiae revera fit justus, justa nempe
operando, imo ex justo justior, id est, qua bonis operibus in-
crescit, ac completur et consummatur in eo justificatio. Adeoque
meretur majorem justitiam et vitam aeternam, idque ex merito
condigni, quod vita aeterna merces in Scriptura dicatur. At-
tamen Scriptura negat justificationem ex operibus passim. Me-

