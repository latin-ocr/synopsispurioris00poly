DE SACRAE sempr. PERFECT. 31

aut detraheretur, Deuter. 4, 2. Quod interdictum de lege ab
ipso Mose conscripta esse intelligendum, tum >ex Mosis, tum
ex Pauli patet interpretatione. Moses enim totam Dei legem
vocat verba in libro suo conscripta, Deut. 28, 58. Et Paulus,

Galat. 3, 13. Propterea quod nihil a Mose Dei nomine Israelitis
¹ viva voce traditum fuerit, quod literis non consignarit; teste
ipso Mose, Exod. 24, 4. Deut. 31, 9.

XI. Ex illa legis integritate hoc porro argumentum a com-
paratis elicitur: Si lex Veteris Testamenti est integra, nihilque
in ea desideratum fuit ad salutem populi Israelitici necessarium:
multo magis tota doctrina Veteris ac Novi Testamenti est inte-
gra, nihilque in ea desiderari potest, quod necessarium sit ad
ι· salutem populi Christiani. Illud verum esse. David eodem
Psal. 19. probat ab his legis adjunctis, et effectis, quod sit
recta, justa, auro pretiosior, melle dulcior, parvulis veram sa-
pientiam suppeditans, et beatos reddens quotquot ex animo in

’ ea meditantur.

XII. Tertia probatio nititur titulo Testamenti, quo Sacra
Scriptura insignitur, Hebr. 9, 15. 16. 17. Testamenti autem
haec est prima proprietas, ut perfectam Testatoris voluntatem
declaret, et plus satis idoneum sit ad omnia et singula haeredi
significanda quae ad adeundam haereditatem requiruntur. Se-
cunda, ut eo confirmato, nullus illud abroget, aut aliquid ei
superaddat, sicuti ex ipso Gentium jure, atque exemplo, osten-
dit Apostolus, Galat. 3, 15. Quod etiam citat Basilius de fide
disserens, et Augustinus in Psal. 21.

ΧΙΙΙ. Quarta probatio inde eruitur, quod sit regula fidei et
Vitae, ut videre est Galat. 6, 16. Quicunque secundum
hanc regulam incedunt, pax erit super eos, et
misericordia. Et Phil. 3, 16. Omnis autem regula adeo est
perfecta, ut nullam diminutionem, aut adjectionem admittat:
alioqui non esset regula.¹ Quod Gerson ad Sacrae Scripturae
normam convenienter applicat in tract. de exam. doct. Tom. 1.
parte 2.

XIV. Propterea Apostolus J ohannes Sacrae Scripturae cano-
nem hac postrema sua praemonitione sic obsignat, ut illa ad
universum quoque Scripturae corpus extendi debeat, Apoc. 22,
18. 19. Si quis adjecerit ad haec, imponet ei Deus
plagas scriptas in libro isto. Et si quis abstulerit

