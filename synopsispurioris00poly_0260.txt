238 Dispurmm XXV.

cultam veneremur et adoremus, sicut idem Apostolus nobis
praeit, Rom. 9, 20. et 11, 33. ac deinceps.

DISPUTATIO XXV.

DE

Filii Dei Incarnatione et Unione perso-
nali duarum naturarum in Christo.

Praeside D. ANT ONIO THYSIO.
Respondente NIOOLAO BALBIANO.

THESIS I.

oerUAM de Lege et Evangelio, et iis cohaerente Veteri et

Novo Testamento, eorumque inter se convenientia et dis-
crimine, itemque de Praedestinatione, quae primo Christum,
inde in eo membra ejus spectat, actum est; consequitur ut de
objecto Evangelii, novique foederis fundamento, Christi per-
sona, seu Incarnatione Filii Dei, et personali dua-
rum naturarum in Christo unione, sigillatim agamus.

II. Hoc mysterium, post illud de S. S. Trinitate, trium
scilicet in una essentia personarum, quo tres ‘personae rea-
liter inter se distinctae unam eandemque essentiam habent,
et in una numero essentia uniuntur, summum est, quo quidem
duae perfectae naturae in una persona Filii Dei uniuntur; unde
Apostolus hoc mysterium, quod D'eus manifestatus est
in carne, magnum pietatis mysterium appellat, 1. ad
Timotheum 3,16.

lII. Quare etiam humana ratione doceri aut accipi non potest
quod nullum ejus in tota natura, perfectum et omnino respon--
dens exstet exemplum, quamvis cum recta ratione non pugnet3
verum divinitus e Scriptura doceri et probari, oculisque fidei
accipi debet. Atque in eo indicium est, sublimis et plane divinae
doctrinae verbi Dei, ut quod superiora humanae rationi de Deo
ejusque oeconomia nobis prodat et pandat, quae fide, testimonio

 

1
1

