DE QUINQUE FALsis PON'rmcioizuM SAcRAMEN‘i‘IS. 561

XX. Id enim dicunt contra rationem omnium Sacramentorum
tam Veteris quam Novi Testamenti, quorum nullum ostendere
possunt institutum sine visibili aliquo signo. Alioqui sufficeret
ad verbum accedere verbum ut fieret Sacramentum. Praeterea
externi illi actus non sunt signa efficacia interioris poenitentiae,
cum potius interior, causa sit exterioris. 3. Quod Augustinus
in Baptismo requirit, id ad omnia Sacram. in genere extendit
Lib. 19. contra Faust. c. 16. quod sint invisibilis gratiae
signa visibilia. Visum autem in genere accipi pro quolibet
sensu, mera sophistica est, alioqui frustra distinxisset Augus-
tinus verba invisibilia a visibilibus, id est Sacramentis. Et ne
de ejus sensu dubitetur; quod videtur (inquit) in Sacra-
mentis, habet speciem corporalem3 quod intelligitur
fructum habet spiritualem. Ergo symbolum Sacramentale
semper aliquam substantiam, eamque visibilem, esse constat.

XXI. Mitto quod dissensus sit inter Pontificios de materia
illius Sacramenti3 quam, qui sequuntur Scotum, in sola abso-
‘lutione ponunt, quae omnibus aliis, et pars materiae est, et
forma simul; quod absurditate non caret. Sed, quod imprimis
notandum, forma illa absolutionis est inventum humanum,
quae neque in Scriptura, neque in tota antiquitate uspiam re-
peritur. Ubi autem non est verbum Dei, non est Sacramentum,

⁷ nec valet, quod verba illa Christi, Quorum remiseritis pec-

cata, remittentur, etc. virtualiter, ut loquuntur, formam
· illam continere somniant; si enim in verbis illis inclusa esset
Sacramenti alicujus forma, sequeretur etiam in verbis annexis,
quorum retinueritis peccata, retenta sunt, inclusam
esse formam contrarii alicujus Sacramenti, eadem enim est
utrobique rati0; ut ergo non aliqua efficacia Sacramentali, im-
poenitentium peccata retinentur, sed verbi divini Ministerio: sic
nulla opus est Sacramentali efficacia, ad remittenda poeniten-
tibus peccata, sed solo verbi ministerio, poenitentibus applicato.

XXH. In Ecclesia veteri, usitata fuit poenitentia3 eorum qui
post primam suam conversionem in peccata relabebantur, cujus
exempla multa proferri possunt, in quibus remissio vera collata
est resipiscentibus, sine ulla Sacramenti specialis, in eam rem,
administratione. 2 Reg. 12, 13. applicatur a Nathane Davidi
absolutio, per haec verba, Dominus transtulit peccatum

tuum. Nec est quod Bellarminus recurrat ad specialem revela-
36

