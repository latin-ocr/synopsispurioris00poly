DE Nm. Dm ET D1v1N. ATTRIB. 57

XXXIII. Scit autem simplici et uno, immutabili, infinito et
aeterno actu: id est, omnia, semper, simul et semel, atque
necessario, Act. 15, 18. Heb. 4, 13. lta ut nihil ignoret, discat,
non proficiat, fallatur, opinetur, obliviscatur, reminiscatur, imo
ne praesciat quidem proprie, Ps. 90, 4. 2 Petr. 3, 8. Esai.
40, 14. licet respectu rerum futurarum praescire, praeteritarum
meminisse, praesentium scire, vere dicatum non successive unum
post alterum, aut unum ex altero per discursum, sed unum
cum altero intelligat et videat. Unde non modo sapientia et
intelligentia ei attribuitur, Rom. 11, 33. et sapiens vocatur,
sed apud eum, et ejus esse sapientia, solus sapiens, 1 Tim.
1, 17. omniscius, καρδιογνώστης, noscens corda, dicitur,
omnisque sapientiae fons et origo est, Ps. 147, 4. etc. Dan.
2, 20. 21. 22. Prov. 2, 6. Act. 15, 8.

XXXIV. Voluntas Dei est altera vitae Dei facultas seu
actus illi succedens, quo Deus intelligens se, et omnia bona,
ut naturae et ordini mentis suae consentientia, vult et probat,
contraria improbat necessario, quae voluntas Approbans
dicitur3 et ex iis quae extra se facere potest, quaedam praevia
sapientia libere vult, eligit, et decernit, et facit, quae voluntas
Efficiens3 et a creaturis bona a se praecepta fieri vult, et
exigit, quae voluntas praecipiens3 mala vero quae prohibet,
et tamen a creaturis fiunt, certo consilio vult permittere, quae
voluntas Permissiva vocatur.

XXXV. Quae porro vult, ut liberrime vult, ita· ab aeterno,
et immutabiliter vult, Es. 46, 10. Mal 3, 6. adeo non coactus
seu invitus vult quod vult, Matth. 20, 15. neque ab ullo prin-
cipio, seu causa priore impellitur ac movetur ad volendum, sed
ejus voluntas est et prima et suprema causa, Eph. 1, 11. ut
qui quae vult, a se, et propter se vult, neque contraria seu
contradictoria vult, seu idem vult, et non vult, Ps. 89, 35.
neque jam vult, aut non vult quod ante simpliciter noluit, aut
voluit, nec plura aut pauciora jam vult, quam antea voluit, nec
denique ejus voluntas impediri potest, quo minus id quod ab·
solute voluit, fiat ac impleatur, Esai. 14, 27. Rom. 9, 19.
et 11, 29.

XXXVI. Tantum de illo attributo quod facultatem et actum
immanentem habet. Sequitur quod emanantem declarat, puta
potentia, quae circa res externas versatur et exercetur, qua

