DE LEGE Dm. 159

1. Ut cultus pietatis Deo debitus, et voluntati et majestati
ipsius supremae sit consentaneus

2. Ut Deum primo, et per se immediate, cetera vero omnia
propter Deum amemus, atque imprimis pios homines propter
spiritualem ipsorum atque arctiorem cognationem cum Deo.

3. Ut officia caritatis erga proximum cedant officiis pie-
tatis erga Deum, ac propter ipsius cultum, injusta proximi
odia, omnesque acerbitates et injurias fortiter ac constanter
perferamus.

XXXVIII. Legem hanc non minus ad Christianos pertinere
sub Novo, quam ad Judaeos sub Vetere Testamento, probamus
his argumentis:

1. Quod externa sit effigies internae legis naturae nostris
protoplastis ante lapsum impressae per creationem eorum ad
Dei imaginem, quae posita est in sanctitate et justitia3 quarum
virtutum munia Decalogus quibuslibet hominibus repraesentat,
atque Evangelium a fidei domesticis ad imaginem Dei per Spi-
ritum Dei renovatis efflagitat.

2. Quod haec lex primis nostris parentibus revelata, per Mo-
sem repetita et restauratahon tantum a Prophetis, sed. etiam
a Christo et Apostolis fuerit exposita, ab ipsis observata, aliis-
que stricte commendata, Mat. 5, 17. et seqq. Luc. 10, 27. Rom.
6, 13. et 7, 25. et 12. et 13.

3. Quoniam filii Dei ab observatione mandatorum hujus legis,
tamquam a τεκμηρίῳ, atque infallibili germanae cum Deo con-
junctionis testimonio, describuntur, 1 Joh. l, 6. 7. et 2, 3. 4. 5. 6.

4. Quia caritas ex fide non ficta et bona conscientia (quae
est finis Decalogi) Timotheo veluti scopus objicitur, ad quem
omnes suas actiones referre debeat, 1 Tim. 1, 5.

XXXIX. Tam perfecta est haec lex, ut nihil ei in praeceptis
moralibus, aut a Christo, aut ab Apostolis ipsius additum fue-
rit, quo ad exactiorem bonorum operum normam sub Novo
Testamento sit adducta; sed quae falsarum interpretationum ac
malorum corruptelis ante Christi adventum fuerat obliterata et
antiquata, genuina Christi, Judaeisque seductis nova atque in-
audita interpretatione, iteratisque ad universalem mandatorum
ejus observationem commonefactionibus, pristino suo nitori ple-
ne fuit restituta.

XL. Legis hujus usus aut.est communis quibuslibet homini-

