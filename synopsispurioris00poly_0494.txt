474 DISPUTATIO XLII.

et diaconorum iunctio olim fuit perpetua. Nunc quia minor est
in nostris, quam fuit olim in Apostolicis Ecclesiis, virorum
zelo domus Dei aedificandae, aliisque donis spiritualibus eximie
ornatorum numerus, ac minor hujus, quam prisci aevi, in eos
qui Ecclesiae Christi inserviunt, munificentia, ideo admittitur
potius, quam culpatur hodie a nobis continuae presbyterorum
ac diaconorum functionis in biennem mutatio: praesertim quod
aliqua ex parte similia λειτουργίαις interruptae exempla reperi-
antur in Sacerdotibus ac Levitis Veteris Testamenti, 1 Chron.
24, 4. atque in Zacharia patre Johannis Baptistae, Luc. 1, 5.

LXXIII. Et quamvis presbyteri ac diaconi longiore intervallo
suum ministerium hodie intermittant, quam olim Sacerdotes ac
Levitae, qui certis hebdomadum vicibus munus suum obibant3
in eo tamen laudanda est Ecclesiarum nostrarum consuetudo,
quod probatae fidei atque integritatis presbyteros ac diaconos
decurso paucorum annorum spatio, in functiones praecedentes
restituant.

LXXIV. Temporibus Apostolorum non tantum presbyteri, sed
etiam diaconi sic Ecclesiae Dei olim consecrabantur, ut spectata
ipsorum probitate atque in mysteriis fidei explicandis industria
ad ministerium pastorale promoverentur, 1 Tim. 3, 13. Unde
colligimus, ab antiquis in presbyterorum ac diaconorum elec-
tione, non tantummodo puram ipsorum conscientiam, prout in
nostris plerumque fit Consistoriis3 sed solidam quoque ipsorum
scientiam, atque ad alios ubi res posceret, erudiendos officiique
commonefaciendos‚ industriam fuisse consideratam.

LXXV. Nomina atque officia Ostiariorum, Exorcistarum, Lec-
torum, Acoluthorum, et Subdiaconorum, non magis in Aposto-
licis Ministrorum Ecclesiasticorum descriptionibus supra produc-
tis comparent, quani epitheta ac munera Archidiaconorum,
Curionum, Monachorum‚ Abbatum, et cetera, quae Thes. 58.
recensuimus.

COROLLARIA.

I. An ministri futuri ordinatio in Ecclesia sem-
per requiratur?

 

