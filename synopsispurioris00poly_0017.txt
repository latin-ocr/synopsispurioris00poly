XI

stituistis, sed ab iniquis contradic-entium criminationibus vestro
quoque suffragio in Synodo Dordracena nuperrime liberatam,
aucto insuper, qui Theologiam profiterentur, numero, in exop-
tato dignitatis fastigio collocastis. Hanc vestram curam ac vigi-
lantiam, qua hoc Ecclesiarum nostrarum seminarium maximis
superiorum tempestatum periculis ereptum in solido ac sereno
posuistis, aeternis laudibus colendam, venerandam ac praedi-
candam censemus. Ad quod publice testandum, hoc nostrae
gratitudinis debitaeque observantiae monumentum, vobis nun-
cupamus SYNOPSIN, scilicet, PURIORis THEOLOGIAE, quam
in Academia vestra profitemur, omnibusque sub vestro nomine
spectandam et ad Lydium Sacrae Scripturae lapidem exami-
nandam proponimus; tum ut totus terrarum orbis vos acerri-
mos et constantissimos illius esse defensores hinc cognoscat;
tum, ut sacrarum litterarum Candidati fidei nostrae commissi,
in studiorum suorum cursu hanc Cynosuram oculis suis lustrent
ac sequantur3 tum denique, ut quibuslibet certo constet de
fidei ac sententiae nostrae παναρμονίῳ, mutuoque super omni-
bus sacrae Religionis capitibus consensu: minime dubitantes,
quin Ecclesiarum nostrarum Pastores hoc nostrae concordis
doctrinae specimen, toties a se desideratum, contemplati, vestrae
Provinciae nobiscum hoc nomine sint gratulaturi, quod ex sin-
gulari Dei gratia, sopitis vestra auctoritate nostrorum dissidio-
rum intestinorum ignibus, non minus in nostrae Academiae
pulpitis, quam in templorum cathedris, veritatem et pacem nune
iterum videant, ut Regii Prophetae Davidis utamur verbis,
sibi mutuo occurrere, seque invicem exosculari.
Quod superest, Vos, Illustrissimi D D. Ordines, sub-
misse rogamus, ut hoc exiguum devotissimae nostrae mentis
signum sereno suscipiatis vultu, nosque benevolentia vestra

complecti pergatis. Deus Opt. Max. sub cujus praesidio sapien-

