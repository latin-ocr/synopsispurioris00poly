DIsPUTATIO XXVII.

DE

Statu Humiliationis Christi.

Praeside D. AN DREA RIVETO.
Respondente SAMUELE RIVETO.

THEsIS I.

EDEMPTIONIS nostrae necessitas ex iis quae de lapsu primi

R parentis, peccati propagatione, et legis divinae exactione,
hactenus dicta sunt, adeo perspicue demonstrata est, ut a ne·
mine in dubium possit revocari, nisi ab eo qui peccati et male-
dictionis aeternae sensu nullo tangitur. Sed nihil actum esset,
nisi etiam nobis innotuisset ille in quo, qui in se ipsis damnati,
mortui et perditi sunt, justitiam, liberationem, vitam et salu-
tem quaererent. Itaque de Christo aeterno Dei Filio, in tem-
pore homine facto, tamquam proxima efficiente redemptionis
hujus nostrae causa, respectu personae in qua duae naturae
coeunt, et respectu officii mediatorii, in genere vel per partes
considerati, hactenus disputatum est.

Π. Superest ut de modo et ratione agamus, qua abolitis pec-
catis Christus dissidium inter Deum et nos sustulit, justitiam
acquisivit, quae eum nobis faventem et benevolum redderet,
eam nobis quotidie efficaciter applicando; atque ita Salvato-
ris nomen ipsi a Deo per Angelum impositum, Matt. l, 21.
gereret, et rem nomine significatam, ipso facto praestaret. Hic
modus aut ratio in duplici mediatoris statu consideratur, nempe
humiliationis et exaltationis, in quibus tota illa salutis
nostrae dispensatio, et triplicis officii Christi exsecutio consistit.

III. De hoc statu humiliationis ut nunc dicamus, ordinis ratio
postulat. Quo nomine in genere, intelligitur tota illa oeconomia,
qua Christus accepta forma servi, Patri fuit obediens
usque ad mortem, mortem autem crucis, Phil. 2, 7.
et lata significatione totam Filii incarnati humilitatem, omnes-
que ejus gradus comprehendit3 proprie vero extremam illam
submissionem, seu ultimum vitae actum usque ad mortem, quae
vulgo etiam recepta in Scripturis significatione, nom-⁹ ἐξοχὴν
passio appellatur.

