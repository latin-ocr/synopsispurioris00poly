586 DISPUTATIO XLVffl.

exscindantur qui vos turbant. Sub Veteri vero Testa-
mento eradicatio ex medio populi, et ejectio ex synagogis vo-
cabatur.

XL. Idem indicari per modum illum loquendi quo Apostolus
usus est, 1 Cor. 5, 5. et 1 Tim. 1, 20. nempe tradere
Satanae ad interitum carnis, recte judicarunt multi
ex Veteribus3 quia extra Ecclesiam Satanas regnat. Etsi non
improbabile sit quod ab Augustino et Chrysostomo observatur,
ideo ejusmodi homines Satanae traditos dici, quia cum ejectione
ex Ecclesia et ejus communione, potestas aliqua et vexatio Sa-

tanae conjuncta fuit, donec resipiscerent.

‚ XLI. Absurdum vero est et alienum a scopo Apostoli, quod
Erastus hic est commentus, nempe Satanae traditos dici, ut ab
eo morti dederentur, cum finem hujus traditionis longe alium
Apostolus proponat, nempe ut carne mortificata spiritus
salvus fiat in die Domini, 1 Cor. 5. Et ut discant non
blasphemare, 1 Tim. 1. et ipse id postea explicet per alios
et aequivalentes loquendi modos, nempe expurgate vetus
fermentum, item tollite malum e medio vestri, item
ne commisceamini cum iis, nec cibum cum iis ca-
pite, quod de mortuis non nisi inepte dici potest. Ut taceam,
ab omni clementia et consuetudine Ecclesiae Apostolicae esse
alienum statuere, quod avaros, ebriosos, idololatras, et similes
per Satanam vita privarit.

XLII. Ut autem haec excommunicandi ratio plene intelligatur,

 

paulo diligentius explicandum est, quousque se haec ejectio ex ⁷ ¹

Ecclesia extendat, et quae sit illa communio qua ejusmodi ho-
mines privantur.

XLIII. Ex verbis Christi, Matt. 16. et 18. capite, evidenter
colligitur, hominem excommunicatum, ita ligari aut solvi in
terris, ut etiam ligetur aut solvatur in coelis, id est, ut sen-
tentia Ecclesiae in terris legitime ac juste lata, etiam in coelis
apud Deum sit rata. Nam injusta excommunicatio, qualem
Christus, Apostoli, et multi pii, ab Antichristi servis experti
sunt, non magis metuenda est quam maledictio immerita, de
qua Sapiens testatur Proverb. 26, 2. Ut avicula errando
et hirundo volitando, ita maledictio immerita non
obventura est.

XLIV. Prout autem communio membrorum Ecclesiae duplex ’

 

