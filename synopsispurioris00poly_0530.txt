510 DISPUTATIO XLV.

sius indicat, quo illa quae vulgaria erant et communia corporis
alendi adminicula, Verbo Dei et prece fidelibus ad sanctum
usum sanctificata, (quod fit cum a liberali Dei manu accipiun-
tur, sancte et sobrie usurpantur, et ad Dei gloriam referuntur, -
1 Tim. 4, 3. 4. 5. 1 Cor. 10, 31.) ad sacrum insuper finem offi-
ciumque spirituale, nempe animae alimentum, Filius Dei prae-
paravit, destinavit, dedicavit, seu sanctificavit et consecravit, ut
symbola forent mystica corporis et sanguinus sui: mutatione
non naturae, sed qualitatis, ex divino agendi instituto atque
ordinatione, solennique prece et recto usu facta. Qualiter >vox
benedictionis ad res relata fere accipitur, Gen. 2, 3. etc. Quo
sensu Apostolo dicitur poculum benedictionis, cui be-
nedicimus, 1 Cor. 10,16.

XXVII. Qua autem formula Benedictionis et Eucharistias
Christus hic sit usus, non explicatur, attamen solennem illam
veteris Synagogae in Paschali esu, Christus hic accommodavit3
et veterem Ecclesiam suas preces in consecratione habuisse,
Liturgiae antiquae demonstrant. Unde superstitiose Romanenses
eam in crucibus in aere effigiatis, ac in certis conceptisque
· verbis consequentibus, puta, istis quatuor, aut quinque, ut Vetus
Interpres addito Enim habet, Hoc est enim corpus meum,
tacite submurmuratis, constituunt: quibus quoque operatoriam
et occultam, imo magicam quandam vim, quinimo quae sub-
stantiam miraculose commutet, attribuunt; cum sint verba
Christi prolata in prima persona, quibus tum facta; non autem
administri in tertia persona, quibus postea facienda, consecratio
indicetur: neque ea sint mutationis qualiscunque proprie, sed
declarationis ejus quod factum est. Quod antecedens ea praebi—
tio et acceptio evincunt, quae sunt ejus quod factum est, non
quod fieri debuit. Usus enim rei re posterior est.

XXVIII. Tertium (quod similiter oculis fit) est quod ac-
ceptum panem, et inde benedictum fregit, quemadmodum
hunc verborum Christi ordinem Aoristi deposcunt. Fregit au-
tem panem Orientalium, non scidit Occiduorum more, ut cum
tali esset forma, non solidus, sed planus et latior instar libi, ut
facile frangi posset. Similiter et vinum effusum in calicem,
utrumque consueto et necessario ritu. Batrisfamilias enim id
erat, praegustantis et distribuentis. Neque fregit tantum in par-
tes ad distributionem, neque effusum et infusum est duntaxat

