362 ’ DISPUTArio XXXV.

ones sit attendendum. Nemini enim Deus concessit auctoritatem
vel αὐτοκρατορικὴν vel νομοθετικὴν in hominum conscientias, ubi
de cultu agitur, in quo Deus solus immediate conscientiam
devincit, qui unus est legislator, qui potest servare
et perdere, ι1004, 12.

XVIII. Quando autem de regimine proprie spirituali loquimur,
quod totum Deo uni vendicamus (cum ad regnum spirituale
pertineat, in quo Deus vicarium 11011 admittit) nolumus quae
de spirituali libertate dicimus perperam ad politicum ordinem
trahi, ac si Christiani qui secundum spiritum liberi sunt, exi-
merentur propterea omni carnis servitute. Rejicimus enim fana-
ticos, qui praetextu libertatis Christianae, obedientiam omnem
civilem excutiunt, cum per Paulum Deus ut obediamus magi-
stratui praecipiat, non poenae solum metu, sed propter
conscientiam, Rom. 13, 1. et 5.

XIX. Nec tamen ideo sequitur, politicis legibus, quae pro-
prie humanae sunt, nec inter Dei leges habentur, directe et
immediate obstringi conscientias, quod Pontificii contendunt,
quia proprie et per se id conscientiam immediate obligat, quod
propter Dei mandatum facere necesse est, etsi nullius creaturae
mandatum aut respectus accederet. Talis non est materia pro-
pria legum humanarum, quas tamen concedimus obligare
conscientias mediate, vi generalis mandati divini, quo prae-
cipitur obedientia erga magistratum. Cum autem humana lex
primo et per se non obliget, sed secundario et per ac-
cidens, falsum est dogma a Bellarmino propugnatum, L. 3. de
memb. Eccl. milit. 0. 11. Legem civilem non minus li-
gare in conscientia quam legem divinam, et omnem
legem, a quocunque feratur, sive a Deo, sive ab
Angelo, sive ab homine, eodem mode obligare.

XX. Hactenus de gradibus et partibus libertatis filiorum Dei,
omnibus fidelibus, omni tempore, quatenus vel in Christum
venturum crediderunt, vel in Christum exhibitum credunt, com-
munibus, etsi secundum plus vel minus communicatis. Ad liber-
tatem propriam temporibus Novi Testamenti pertinet vindica-
tio a servitute oeconomica legis ceremonialis, quae multiplex
est secundum varios ejusdem legis respectus. Primo enim hoc
habuit, quod fuit signaculum condemnationis peccatoris, et de-
biti nostri chirographum, Gal. 3, 21. impositum usque ad

