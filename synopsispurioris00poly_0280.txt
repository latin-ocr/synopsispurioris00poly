258 DISPUTATIO XXVI.

causa est cur et Christus minister circumcisionis potissimum
oves perditas domus Israelis ad se vocaverit, Matt. 15, 24.
Rom. 15, 8. His aeque atque illis post Christi ascensionem ad
coelos Evangelium ipsius per Apostolos annunciatum fuit, ut
ipse non solum esset gloria populi Israelis, sed et lux Gentium,
juxta vaticinia, Es. 49, 6. Luc. 2, 32.

XLI. Modum institutionis Propheticae duplicem statuimus,
immediatum et mediatum. Priore Christus plerumque usus est,
aut secundum divinam tantum naturam sub veteri foedere erga
Prophetas, aut secundum utramque erga Apostolos. Utrosque
enim sol ille justitiae, radiis luminis Prophetici quod in se
habet, suapte virtute illustravit. Posteriore usus est, cum servis
suis Prophetis atque Apostolis imperavit, ut populo suo om-
nia sapientiae suae mysteria ad salutem scitu necessaria, tum
concionibus, tum scriptis suis patefacerent. Qua Ecclesia Dei

mota consideratione omnes traditiones repudiat, quae sacro ‚Å¥

Codice 11011 contin-entur. Priore docendi modo, et mentes ho-
minum absque posterioris adminiculo intus illustrati, et corda
ipsorum ad fidei obedientiam inflecti possunt. Posteriore neu-
trum eorum effectum absque prioris subsidio produci potest.

XLII. Sacerdotium Christi est functio qua coram Dei apparet,
ut legem ab ipso acceptam nostro nomine observet, seipsum
victimam reconciliationis pro nostris peccatis ipsi offerat, sua-
que apud eum intercessione opem ipsius perennem ac dona-
tionem Spiritus Sancti nobis impetret atque efficaciter applicet,
Heb. 10, 7, 8. et seq.

XLIII. Haec triplex coram Deo veniendi ratio per summum
Sacerdotem Leviticum olim fuit adumbrata, qui juxta Dei man-
datum, tabulas legis in arca foederis repositas asservabat, ac

pro populo cum victimarum et precum oblatione se tamquam
Mediatorem Deo sistebat.

XLIV. Idem Christi Sacerdotium olim quoque fuit Melchise-
deciano, sed alio fine, praefiguratum, nimirum, ut illius prae-
stantiam prae Levitico ex triplici praerogativa denotaret, 1. ae-
ternitatis, cum, ut Melchisedecus typice, sic Christus secundum
rei veritatem absque patre et matre, absque ortu et interitu
Dei Sacerdos nuncupatur. 2. duplicis officii, cum. uterque Regis
et Sacerdotis titulo insignitur. 3. eminentiae snpra ordinem
Leviticum, cum a Melchisedeco ipse Levi in Abrahamo, in

