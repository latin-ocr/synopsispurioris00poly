126 DISPUTA'rio XV.

sine crimine nesciuntur. In quaestione vero, an ab Adamo
tantum, an etiam ab Eva derivetur in posteros peccatum, exis-
timamus vere responderi posse, ab Adamo potissimum tamquam
a capite et principio generationis activo, eoque capite generis
humani, non tantum naturali et politico modo, sed in iis etiam
quae ad supernaturalia gratiae dona felicitatemque spectant,
supernaturali, procedere; ut quod fecit, id nos omnes fecisse
censeamur. Sed quia generatio non sine muliere perficitur ex
ordine naturae, et uterque parens labe illa et tabe maculatus
fuit, Evae quoque in ea propagatione mali, suas partes, saltem
secundarias, tribuimus,

XVIII. Cum autem Dominus noster J esus Christus homo
factus, licet materian] corporis sui ex beata Virgine ab Adamo
descendente susceperit, corpus tamen non assumpserit formatum
activa seminis virtute, sed vi Spiritus Sancti, qui materiam
illam disposuit et sanctificavit3 hinc factum est, ut peccatum
originale non contraxerit, ut talis esset, qualis nos de-
cebat Pontifex, sanctus, sine vitio, sine labe, se-
gregatus a peccatoribus, et sublimior coelis factus,
Hebr. 7. 26.

XIX. Hic miraculosus conceptionis modus cum sit Christo
proprius, et hominum nemini praeter eum contigerit, neminem
etiam alium a peccati originalis labe eximimus, ne eximiam
quidem ac beatam Virginem Θεοτόκον, quam cum Epiphanio*
censemus, non genitam esse praeter hominum natu-
ram, sed sicut omnes ex semiue viri, et ex utero
mulieris, contra Collyrid. Haeres. 79, ac proinde communi
legi fuisse obnoxiam, cum opus habuerit Redemptore Christo,
quem servatorem suum agnovit, Luc. 1, 47. aerumnis et tan-
dem morti corporis obnoxia fuerit, et inter OMNES illos repe-
riatur quiin Adamo peccaverunt, et qui mortui sunt
omnes, pro quibus omnibus mortuus est Christus,
Rom. 5, 12. 2 Cor. 5, 15.

ΧΧ. Cum id de B. Virgine, citra ejus contumeliam sentiamus,
absit ut cuipiam alteri hoc privilegium communicemus, quod.
vel concipiatur vel nascatur sine originali peccato. [d tamen
calumniosissime nostris affingunt Pontificii et Pseudo-Lutherani‚
quasi docerent nullos filios fidelium peccatum hoc contrahere,
etsi contrarium saepissime asserant quibus id affingitur. Con-

