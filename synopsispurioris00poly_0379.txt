DISPUTATIO XXXV.

DE

Libertate Christiana.

Praeside D. ANDREA RIVE T O.
Respondente JACOBO HENRICO.

THESIS I.

Uir in praecedentibus disputationibus actum sit de redemp-

tione per Christum parta, ejusdemque per fidem salvifi-
cam applicatione, omnibus per Christi meritum redemptis ex
servitute peccati et mortis3 et de sanctificatione justificatorum,
eorundemque gratitudine in exercitio bonorum· operum: sequi-
tur, ut congruo ordine, instituamus συζήτησιν de vera Chris-
tiana, seu Evangelica libertate, cujus participes fiunt om-
nes ad quos fructus passionis Christi pertinent.

Π. 'Hujus doctrinae necessitatem talem esse agnoscimus, quae
nisi teneatur, nec Christus, nec Evangelii veritas, neque interior
pax animae, recte cognosci, aut interno et serio sensu percipi
poterit; nec aliquid conscientia sine haesitatione aggredietur3
nec justificationis vis sufficienter intelligetur. Est igitur danda
opera, ne doctrinae pars adeo necessaria supprimatur3 et ita
nihilominus explicetur, ut iis qui libertatis nomine abutuntur,
quo in libidinum motus insanos et effrenatam licentiam se pro-
ripiant, omnis cavillandi et insolescendi ansa praecidatur.

III. Libertatis in genere natura, ex contrario suo dignosci
debet, nempe Servitute, quae sonat conditionem quandam
subjectionis vilis ac miserae, sive subjectio-fuerit voluntaria,
sive coacta. Hinc est quod homines distinguuntur in servos
et ingenuos, quorum illi vel jure belli, vel nativitate, vel
justa condemnatione, vel emptione in alienam potestatem deve-
nerant, juris constitutione3 hi autem qui nati erant liberi, nec
unquam servierant, quales se profitebantur ‚Judaei‚ Joh. 8, 33.
Semen Abrahae sumus, neque cuiquam servivimus
unquam, quomodo tu dicis, liberi reddemini? Inter
istos medii incedebant libertis qui desierant esse servi, et
quos Domini ex justa servitute manumiserant.

IV. De civili et corporali illa servitute non agitatur a nobis

