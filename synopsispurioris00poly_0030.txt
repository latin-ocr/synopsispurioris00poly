8 strurArm II.

culto instinctu, ut revelationes suas scripto Ecclesiae traderent,
praecepit. Nam tota Scriptura divinitus est inspi-
rata, 2 Tim. 3. vei-S. 16. et Petrus, 2 Epist. c. 1. agens de
Scriptis Propheticis, testatur: Quod Prophetia olim libitu
hominis allata non sit, sed acti a Spiritu S. locuti
sint Sancti Dei homines.

VI. Ex quo manifestum sit, quam falso Pontificii Doctores
asseverent, verbum Dei scriptum Ecclesiae non esse necessarium,
et non tam ad esse, quam ad bene esse Ecclesiae pertinere3
imo et Ecclesiam Scriptura Sacra carere posse, quemadmodum
ea ante Legem latam caruit3 et quemadmodum in suis Tradi-
tionibus non scriptis magnam divinae veritatis partem hodie
conservari, inaniter contendunt.

VH. Etsi enim fateamur, Deum etiam hodie sine Scriptura
Ecclesiam suam colligere et tueri posse, quemadmodum olim
fecit3 tamen cum Verbum suum jam scripto consignari voluerit,
et S. Scriptura testetur, id esse fundamentum fidei
nostrae, Eph. 2, 20. imo et Christus ipse auditores suos ad
Scripturam Vet. Test. ut salutem inde consequerentur, remiserit,
Luc. 16. Joh. 5. et Apostolus Johannes‚ cap. 20. vers.
31. asserat: haec scripta esse, ut credamus quod -Jesus
sit Christus, et credentes vitam aeternam habe-
amus in nomine ejus; omnino S. Scripturam ex hac hypo-
thesi jam esse necessariam, et Ecclesiam sine ea consistere non
posse, constanter asserimus.

VIII. Hinc etiam apparet impietas sententiae Libertinorum
nostri temporis, qui se Zelotas Spiritus appellant. Quorum ali-
qui Scripturae S. grammaticum et genuinum sensum tamquam
literam occidentem Ecclesiae Novi Test. inutilem contendunt, et
nescio quae phanatica sui cerebri somnia sub Spiritus titulo
hominibus conantur obtrudere. Alii vero usum quidem aliquem
ejus in Ecclesia esse concedunt, sed ad prima tantum Christi-
anismi rudimenta3 quum vero iidem jam adoleverunt, ac per-
* fecti et regeniti sunt, tum, rudimentariis‚ Scriptura externa
relicta, solius Spiritus instinctu esse proficiendum, et illius dic-
tamen, tam in fide, quam in moribus, tantummodo sequendum.

IX. Haec sententia falsa est et perniciosa, quia S. Scriptura
neglecta, nihil certi in Religione Christiana constitui potest,
quum nullum κριτήριον aut norma extra eam dari possit, quae

