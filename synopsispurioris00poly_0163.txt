DE ΡΕοσΑΤο ΑοτυΑω. 141

Rom. 7, 7. Eos vero quibus voluntas plenum consensum adjun-
git, etsi opere ipso non compleantur, reliquis praeceptis vetari
demonstrat locus, Mat. 5, 22. et 28. item 1 Joh. 3, 15. Quicun-
que odit fratrem suum, homicida est, etc.

XXXVIII. Externum est, quod dictis et factis se foris osten-
dit, quod tamen sine internis antecedaneis non est3 quemad-
modum Apostolus Jacobus 1, 15. testatur, concupiscentia
postquam concepit, parit peccatum, et peccatum
per actum gignit mortem.

XXXIX. Utrumque rursum est vel regnans, vel non reg-
nans; quae divisio sumitur ex Rom. 6, 14. et 17. Regnans
definiri solet, cui homo non resistit per gratiam Spiritus, sed
plena voluntate indulget et servit3 non regnans contra, cui
homo per gratiam Spiritus resistit et non indulget. Prius pro-
prie in irregenitis, posterius vero in regenitis locum habet;
quemadmodum ex continua disputatione Pauli ad Rom. 6. 7. et
8. capite hoc discrimen est perspicuum.

XL. Quaestio satis ardua, et tamen explicatu necessaria, hic
movetur, quomodo peccatum regnans et non regnans per hanc
resistentiam aut indulgentiam distinguatur ;“’ cum in homine na-
turali, et sub lege tantum constituto, pugna quoque sit ratio-
nis et affectuum, sicut omnes Philosophi testantur, et ipse
Apostolus, Rom. 2, 15.

XLI. Sed respondemus, magnam esse differentiani inter pug-
nam et resistentiam illam spiritus et carnis, quae in solis rege—
nitis locum habet; et inter resistentiam seu pugnam rationis
et affectuum, quae in homine quoque animali reperitur. Discri-
men vero hisce quatuor capitibus breviter comprehendimus.

XLII. Primum discrimen petitur ex 1 Cor. 2, 14. et aliis
locis parallelis. Nam cum homo animalis non capiat
ea quae sunt Spiritus Dei, sed ea ei sint stultitia,
ut et Christus ipse crucifixus; in peccatis quae adver-
sus ea ab ejusmodi homine committuntur, nulla est reluctatio
rationis adversus affectus, sed ipsa ratio cum voluntate et affec-
tibus pleno impetu illa reprobat, contemnit et saepe persequi-
tur, ut Evangelica historia passim et ipsa experientia testatur.

XLIII. Secundum discrimen sumitur a modo, quo ipsa prae-
cepta caritatis Dei et proximi, ut thesi 15. 16. et 17. explica-
tum est, exiguntur. Etsi enim opus legis etiam gentilium

