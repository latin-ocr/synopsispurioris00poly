590 DISPUTATIO XLVIII.

cat, nondum tamen propterea eum plane exhaeredavit, aut om-
nem paternum affectum erga eum necessario exuit3 quem vel
hoc facto erga eum, etsi id eo tempore nondum agnoscentem,
exserit, tum demum serio agniturum, quum per seriam conver-
sionem cum patre suo in gratiam rediit.

LVIII. Privatio internae cum Christo communionis respectu
gratiae futurae non est pura aut absoluta, sed conditionalis
tantum. Nam quum Ecclesia judicio suo, quod Deus in· coelis
ratum habet, hominem excommunicat, minatur ei, sicuti ab ex-
terna Ecclesiae communione et a gratiae Dei sensu privatur aut
excluditur, ita eum ex regno coelesti ultimo die exclusum iri,
nisi per veram fidem et resipiscentiam judicium illud futurum
antevertat; et hoc Christus etiam respicit, quum dicit: Quicquid
ligaveritis in terra, erit ligatum in coelis, et cuicunque peccata
retinueritis, retenta sunt in coelis3 quae cum in hac vita non
possint non esse conditionalia, sequitur etiam eorum absolutum
complementum in futura demum vita esse exspectandum.

LIX. Ex iis quae hactenus explicata sunt, manifestum est,
plurimos esse et insignes disciplinae Christianae atque excom-
municationis fructus in populo Dei. Nam et remedium extre-
mum atque acerrimum est ad carnem in homine domandum,
ac spiritum vivificandum: et exemplum efficacissimum, ne pars
sincera trahatur. Adversus vero eos qui in contumacia et im-
poenitentia perseverant medium unicum, ad Dei domum ier-
mento et Ecclesiam Christi scandalis liberandum, atque adeo
verbum et Sacramenta a profanatione, et nomen Dei ab exter-
norum blasphematione vendicandum. Nam quicunque tandem
eventus sequetur, Deus tamen sanctificabitur in propinquis suis
et ante conspectum totius populi glorificabitur, ut ipse testa-
tur, post poenam violati altaris Domini Nadabo atque Abihu
inflictam, Lev. 10, 3.

 

