636 DISPUTATIO LI.

sed etiam in corpore. Unde consequitur, quod nec electis qui-
dem Christus meruit resurrectionem simpliciter, sed resurrecti-
onem talem, id est, beatam et gloriosam: sic enimin
illis effectum assimilatur causae suae exemplari. At reprobi
similes Christo non erunt, nisi generali quadam ratione, quae
huic proposito non sufficit. Inde est, quod Apostolus solis Prae-
destinatis id competere docet, ut fiant conformes imagini
Filii Dei et sit ipse primogenitus in multis iratri-
b us, Rom. 8, 29.

XXI. Spiritum Sanctum eadem vi qua Pater et Filius resus-
citaturum mortuos, negari non potest, nisi a Pneumatomaehis,
et Macedonii fautoribus. Nam cum Patri et Filio ὁμοούσιος, ei
etiam communes sunt operationes in rebus externis. Sed prae-v
terea, id satis testatur Apostolus, Rom. 8, 11. Si Spiritus
ejus qui suscitavit Jesum a mortuis, habitat in
vobis, is qui suscitavit Christum a mortuis, vivifi-
cabit et mortalia corpora vestra propter inhabi-
tantem Spiritum ejus in vobis. Qui tamen locus facit
tantum ad suscitationem gloriosam fidelium, in quibus solis ha-
bitat Spiritus. Nihilominus in iis in quibus non habitat, eate-
nus etiam exeret vim suam, ut in illis etiam operetur iteratam
animae et corporis unionem, et ultimam materiae ad illam
dispositionem.

XXII. Hic effectus tribus personis communis, nullius causae
naturalis virtute, sed sola potentia divina perfici potest. Nulla
enim causa naturalis potest reproducere ⁴idem numero; et
a privatione ad habitum naturaliter non datur regressus, qua-
lis a morte ad resurrectionem est necessarius. Erit itaque su-
pernaturalis resurrectio ex parte principii, etsi terminus illius
absolute consideratus, nempe esse hominis, sit quiddam na-
turale3 non tamen si consideretur cum relatione et habitudine
ad terminum a quo, scilicet, ut est esse hominis post mor-
tem. Ideo non sunt audiendi quidam Scholastici, qui existi-
mant, aliquando, licet non semper, idem numero semel corruptum
reproduci. Cum enim individuum accipiat esse per motum, et
per actionem agentis naturalis, et fieri non possit ut redeat
idem motus, eademque actio, fieri quoque haud poterit, ut vir-
tute agentis naturalis, idem numero corruptum reproducatur‚
Unde sequitur, nullam causam naturalem cum, Deo ad mortu-

