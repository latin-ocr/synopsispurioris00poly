284 DISPUTATIO XXIX.

Χ. Causa externa satisfactionis, a Patre decretae, et a
Filio susceptae, est miseria nostra, id est, peccata, et quidem
aeternam poenam promerentia et exigentia, in quam miseratio
Dei ferebatur, et ob quam poenas omnes nobis debitas subiit
Filius Dei, ut per eum pristinae felicitati restitueremur, Esa.
43, 5. Et ipse vulneratus, seu dolore affectus est a
praevaricationibus nostris, et attritus est ab ini-
quitatibus nostris, et v. 8. A praevaricatione populi
mei plaga fuit; quibus locis ⁹72 a vel ab, ex sermonis He—
braei proprietate, Lxx reddunt δια τας ἁμαρτίας καὶ ἀνομίας,
propter peccata, iniquitates nostras, Rom. 4, 25. Traditus
(Christus scilicet, in manus peccatorum et mortem)
δια τα παραπτώματα, propter offensas nostras. Ubi δια
oum accusativo causam notat antecedentem et impellentem. At-
que ita accipitur plurimum, praesertim cum conjungitur cum
perpessionibus.

XI. Similiter Scriptura Sacra hic utitur ὑπὲρ et περὶ, super,
pro seu ob, eodem sensu, 1 Cor. 15, 3. Christus mortuus
est ὑπὲρ αμαρτιῶν, pro peccatis nostris. Gal. 1, 4. Dedit
semetipsum pro vel ob peccata nostra. Heb. 10, 12.
Christus obtulit sacrificium pro peccatis. Et 1 Pet.
3, 18. Christus semel περὶ αμαρτιῶν, ob peccata passus
est, justus, ὑπὲρ, pro injustis. Ubi ὑπὲρ et περὶ Latinis ob
et pro, praesertim relatae ad rem, significant non minus cau-
sam impulsivam, quam finalem, quae etiam impulsivae rationem
habet. .

XII. Intelligenda ergo istis loquendi rationibus, a et pro
peccatis, ob et propter peccata, causa impulsiva et quidem
meritoria, id est, qua poenam peccatis nostris debitam respicit,
peccatis nostris ita inerentibus3 non autem tantum occasio qua-
liscunque, ut infaustus ille Socinus nugatur. Quae tamen si in
causis est, ad impulsivam referri debet. At talem expositionem
Scriptura et communis loquendi usus non admittit.

XIII. Materia, seu pretium Satisfactionis sunt om-
nes miseriae et cruciatus, quos Christus a prima statim nativi-
tate, usque ad extremum illum muneris sacerdotalis actum,
passionis scilicet, sustinuit3 praecipue vero mors crucis, exqui-
sita illa, cruciatusque cumulate sumpti, quos Esa. c. 53. dolores,
aegritudinem, plagam, vulnera, livorem, quin et mortem appel-

