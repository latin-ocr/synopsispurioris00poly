472 DISPUTATIO XLII.

cante adversus Dei atque Ecclesiae disciplinam, in Presbyterio
aptum promptumque remedium afferri nequeat, in Classicalem
aut Synodicum conventum rejici poterit, ut illud adhibita sub-
sidiaria aliorum Pastorum ac presbyterorum opera, prorsus so-
piatur. Qua in re Ecclesiarum nostrarum presbyteri vestigiis
presbyterorum Ecclesiae Antiochenae insistent, Act. 15, 1.

LXIII. Olim Apostolorum hortatu Ecclesia Christiana pres-
byteris diaconos adjunxit aerarii Ecclesiastici custodes ac Oe-
conomos, ut quorumlibet, pauperum, sanorum et aegrorum,
domesticorum et peregrinorum, liberorum ac captivorum usibus
succurrerent, Act. 5, 5. ad quorum subsidiariam curam et operam,
piae quoque viduae sexagenariae, dictae Diaconissae, admitte-
bantur, 1 Tim. 5, 9.

LXIV. Ut Pastorum et Presbyterorum, sic Diaconoruni quo-
que functio et vita canonibus Apostolicis definitur, Rom. 12.
1 Tim. 3.

LXV. Sacramentorum administratio non minus Pastoribus
est propria, quam verbi praedicatio. Nusquam enim Apostoli,
aut Presbyteris, quos vulgus hodie seniores appellat, aut Dia-
conis, docendi Sacramentaque administrandi munus imposue-
runt, aut a suis successoribus imponi voluerunt3 sed illud solis
Pastoribus et Doctoribus juxta Christi institutionem assignatur,
Matt. 28, 20. Act. 6, 4. Eph. 4, 11. 1 Tim. 3, 2. 1 Pet. 5, 1. 2.

LXVI. Quae de Stephani praedicatione ac baptismo Philippi
Diaconi ex Actor. 7. et 8. nobis objiciuntur, non suut exempla
officii ordinarii auctoritate Apostolica confirmati, sed zeli fac-
tique extraordinarii. Neuter enim ab ApostoliS, aut ab Eccle-
siae ex qua egressi sunt episcopis ac presbyteris, ad evange-
lizandum eodem modo ac ritu dimissus est, quo ab Episcopis
Ecclesiae Antiochenae peculiari Spiritus Sancti oraculo admo-
nitis, Paulus et Barnabas dimissi dicuntur, postquam scilicet iis
manus in signum emissionis ad vicinas Ecclesias pascendas im-
posuissent, Act. 13, 3.

LXVII. Nec Stephanus coram suis hostibus pertinacibus con-
ciones habuit, sed unicam tantum orationem apologeticam. Nec
Philippus ex proprio suo, aut alieno consilio humano, sed ex
singulari Dei delegatione coelesti sibi ab eodem Spiritu Dei
revelata, Hierosolymis in Samariam abire, atque inde ad Eu-
nuchum docendum et baptizandum proficisci voluit, a quo post-

. „ *Ainis-1:12]—

