588 DISPUTATIO XLVIII.

v. 10. Si quis venit ad vos et hanc doctrinam non af-
fert, ne recipite eum domum, nec ave ei dicite.

XLIX. Nec tamen sub hoc praetextu licet conjugibus se se-
parare, aut officia conjugalia eisdem negare, ut Anabaptistae
sine ullo Scripturae exemplo solent, Nec liberi propterea sol-
vuntur obsequio parentibus debito, nec alia vincula naturalia
aut moralia per excommunicationem abrumpuntur. Nam regula
haec immota est, quod ceremonialia et positiva semper cedant
moralibus ac naturalibus: Deus enim vult misericordiam et non
sacrificium. Sed Apostolus Paulus et <Iohannes Iocis antea ci-
tatis, agunt de familiaritate illa conversationiS, qua Christiani
ex vi φιλαδελφίας et fraternitatis Christianae ejusmodi officia
sibi mutuo praestare solent, a quorum officiorum singulari de-
bito excommunicati excidunt, non tamen a communi naturae
jure, quod semper inviolatum manet.

L. Eadem quoque ratio invicte demonstrat (ut de aliis abu-
sibus hic non loquar) Pontifices injuste per excommunicationem
Reges ac Principes privare Regnis ac ditionibus suis, aut sub-
ditos solvere juramento fidelitatis, quod eis legitime praestite-
runt3 quia haec vincula sunt naturalia ac moralia, ex vi tertii
et quinti praecepti hominum conscientias obligantia, quemad-
modum Apostolus id quoque explicat Rom. 13. et I Pet. 3. ac
proinde per excommunicationem solvi aut abrumpi non possunt.

LI. Nec vero ejusmodi factorum ullum exstat exemplum in
antiqua Ecclesia Judaica, aut in primitiva Christiana, sed con-
traria plurima, in Philippo Arabe, Juliano, Theodosio, Maximo
tyranno, aliisque qui ab Ecclesia excommunicati, vi excommu-
nicationis Regnis suis non exciderunt. Nec vero aequum est,
ut Regum Christianorum in Regnorum possessione deterior sit
conditio, quam Regum infidelium, qui excommunicari non pos-
sunt, aut quam Christianorum reliquorum, qui per excommu-
nicationem Ecclesiasticam muneribus suis aut bonis privatis et
haereditariis non excidunt. Nam excommunicatio, ut Dominicus
a Soto recte observavit, non est privatio alicujus boni
proprii, quod transgressor legis prius possederat,

sed est privatio bonorum communium, quae ab Εο-,

clesia erat percepturus, ut communionis spiritua-
lis, et receptionis Sacramentorum.
LII. Hactenus communio externa et quatenus ea privatur ex-

k--uam—-hna-.-AQ - ,μή ,ΛΒ-’.41 ,Α a„ „ , 1.

