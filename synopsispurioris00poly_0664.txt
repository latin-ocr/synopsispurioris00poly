644 DISPUTATIO LI.

vere fuerunt animata, anima humana, aut animata non fuerunt.
Si primum, eis etiam competit resurrectiog si minus, talia me-
rito excluduntur a resurrectione, quae hominis definitionem non
sortiuntur. Cum Augustino tamen sentimus, ita resurrectura (11130
vitiata sunt, ut corrigatur et emendetur natura. Et omnia quae
singuli quique partus, vel amplius, vel minus ali-
quid, habendo, vel quadam nimia deformitate mon-
stra dicuntur, ad humanae naturae figuram esse per
resurrectionem revocanda. Enchirid. ad Laurent. cap. 37.

XXXVII. Cum eodem non dubitamus asserere, futurum in
resurrectione sexuum descrimen. Quod recte colligitur ex eo
(111οᾶ Christus interrogatus, cujus septem fratrum futura esset
uxor, quam singuli habuerant, non negavit in resurrectione fu—
turas feminas, quae compendiosa fuisset responsio, si fuisset
vera; sed nuptias tantum esse futuras, negavit. Imo etiam sexum
muliebrem futurum esse firmavit, dicendo, non nubent, quod
ad feminas pertinet, neque uxores ducent, quod ad viros.
Futuras ergo quae hic nubere solent, etiam futuros qui uxores
hic ducere solent, sed 1100 ibi non facturos, De Civit. Dei,
Lib. 22. cap. 17. Id sequitur etiam ex eo quod idem numero
corpus, ut supra probatum fuit, resurgere debet, quod non
fieret, nisi haberet easdem conditiones individuantes, inter quas
non minime est sexus determinatus. Oui addi potest, quod in
resurrectione, non individua natura, nec perfectio aut integritas
specierum, sed vitia duntaxat naturae sint abolenda: inter quae
non est ponenda sexuum distinctio.

XXXVIII. Quaeritur etiam de omni corporum deformitate, ex
defectu vel membri convenientis, vel congruae quantitatis, vel
accessione membri disconvenientis, vel inconcinno membrorum
situ, an haec omnia sint corrigenda? Quae quaestiones, ut ea
quae ad hominum staturam pertinet, cum in Sacra Scriptura
expressam non habeant solutionem, probabilibus tantum con-
jecturis resolvuntur, quas alii alias afferunt; proinde non puta-
mus posse aliquid certi de illis definiri, tantum id existimamus
verum, ablaturum esse Deum a glorificatis corporibus cujuscun—
que sexus aut staturae, quicquid deformitatem aliquam ipsis
affingeret. Ad impios vero quod attinet, Non debet nos fa-
tigare incerta habitudo eorum, quorum certa et
sempiterna erit damnatio, August. Euchir. cap. 92.

