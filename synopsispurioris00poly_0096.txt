74 D1SPUTAT10 VIII.

ille magnus, Tit. 2, 13. ac denique a Johanne verus Deus
et vita aeterna, 1 Joh. 5, 20. etc.

XXVIII. proprietates Dei essentiales, Filio quoque passim in
Scripturis communicantur, quales sunt: Aeternitas, J oh. 17, 5.
Glorifica me tu, Pater, apud temetipsum, ea glo-
ria, quam habui apud te, priusquam mundus esset,
et Col. 1, 17. Ipse est ante omnia. Plura de hoc attributo
Thesi 9. Infinitas et omnipraesentia, Mat. 18, 20. Ubi duo
aut tres congregati suntin nomine meo, ibi sum in
medio eorum, et cap. 28, 20. Ego vobiscum sum omni-
bus diebus usque ad consummationem seculi. Sic
Joh. 3, 13. loquebatur in terra cum Nicodemo, et tamen erat
in coelo. Omniscientia, etiam cogitationum hominis, Joh. 2, 24.
Christus se eis non credebat, quia ipse omnes no-
verat, et 21, 17. Domine, tu nosti omnia, tu nosti
quod amem te. Omnipotentia, Joh. 10, 29. Pater est ma-
jor, vel potentior, omnibus, etc. Ego et Pater unum
sumus. Sic Phil. 3, 21. tribuitur ei efficacia qua sibi potest
omnia subjicere. Talis etiam proprietas est immutabilitas,
Hebr. 1, 12. Tu idem es, et anni tui non deficiunt,
et Heb. 13, &Christus Jesus lieri, et hodie idem, et
in secula.

XXIX. Opera Deo propria, Filio quoque ubique tribuuntur.
Quale est, mundi creatio, Joh. 1, 3. Omnia per eum facta
sunt, etc„ Col.1,16. Per eum condita sunt omnia, quae
in coelis sunt et quaein terra sunt, visibilia et in-
visibilia. Omnium reruni creatarum sustentatio, Coloss. 1, 17.
Omnia per eum consistunt. Heb. 1, 3. Omnia susten-
tat verbo potentiae suae. Tale opus est resuscitatio mor-
tuorum, Joh. 5, 21. Quemadmodum Pater suscitat mor-
tuos et vivificat, sic et Filius quos vult, vivificat,
et Joh. 6, 40. Ego illos suscitabo ultimo die. Item mis-
sio Spiritus S. Joh. 16, 7. et multorum aliorum miraculorum
divinorum patratio, Marc. 16, 20. etc. Talia quoque sunt sanc·-
tificatio et glorificatio nostri, quae Christo passim in Scripturis
ascribuntur, et alibi tamen Deo propria vindicantur.

XXX. Denique cultus Deo proprius et singularis, Filio quo-

que non minus quam Patri passim defertur. Qualis est adoratio ι

et invocatio, Act. 7, 59. Lapidaverunt igitur Stepha-

