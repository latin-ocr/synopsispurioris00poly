DE PEccATo ORIGINALI. 127

sequentia autem, quam nectunt eo quod filios fidelium in foedere
censere docemus, qui propterea sancti dicuntur et sunt, futilis
est et captiosa3 nec enim sequitur, si reatus peccati ipsis remit-
tatur per gratiam, peccatum eos non contraxisse per naturam.
Adde, quod externa illa in foedere recensio et sanctificatio, etsi
aliquam societatem cum ecclesia inferat, et in interna sanctifi-
catione bene sperare nos jubeat ex probabili quodam indicio
divinae benevolentiae, non tamen certam fidem facit verae
justificationis et regenerationis omnium et singulorum qui ex
piis parentibus originem ducunt, cum habeat Deus sua particu-
laria judicia ipsi relinquenda.

XXI. Alioqui si naturam spectemus, eredimus, hominem etiam
regenitum, prolem generare non secundum quod regenitus est,
sed secundum carnem, ideo prolem nasci peccatricem; quemad-
modum ex parente circumciso, generari potuit filius cum prae-
putio, et ex grano purgato, granum cum gluma, quia non ge-
neratio, sed regeneratio, facit Christianos, et a peccatis nemo
nascendo, sed renascendo mundatur. Adde, quod nostra sen-
tentia, peccatum illud in regenitis ex parte remaneat, etsi
reatus sublatus sit, ut infra dicetur.

XXII. Et haec quidem de materia peccati originalis, quae
subjecti κατηγορίαις rationem habet communiter sumpta, quae
in definitione his verbis comprehendebatur, omnium homi-
num naturali modo ab Adamo propagatorum. Sub-
jectum autem ὑποέρξεως vel inhaesionis, quando peccatum hoc
consideratur non respectu totius speciei de qua praedicatur,
sed individui, cui agnascitur et inhaeret; est non solum ho-
minis corpus, neque sola anima, sed corpus et anima simul,
adeoque homo totus quantus, secundum omnes corporis et
animae facultates, secundum se totum, et totum sui: ita tamen
ut anima praecipue subjectum sit, tamquam principium actus,
corpus vero qua instrumentum quo agit. Hinc est quod in Scriptura
describitur per coecitatem mentis, malitiam cordis, ἀχρηστίαν
corporis et omnium membrorum, 1 Cor. 2, 14. Eph. 4, 18. Gen.
6, 5. et 8, 21. Jer. 17, 9. Ps. 14, 2. 3. Rom. 3, 12. et 6, 12. 13.
et 19. Joh. 3, 5.

XXIII. Nec tamen propterea sequitur, esse substantiam vel
substantialem imaginem diaboli in homine, aut ipsam animam,
aut ipsum cor hominis. Non est enim peccatum οὐσιῶδές τι καὶ

