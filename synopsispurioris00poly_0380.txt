358 DlsPUTATm XXXV.

quaestio, ut nec de contraria libertate3 ex quibus tamen verba
et phrases quasdam desumimus, ad explicandam spiritualem
servitutem et libertatem, de qua Dominus, Si Filius vos
liberos reddiderit, vere liberi eritis, Joh. 8, 36. quae
cum in manumissione et liberatione consistat, sequitur neminem
nasci liberum, sed fieri, et nullum hominem purum esse spiri-
tualiter ingenuum, sed libertos esse, quicumque libertate
fruuntur.

V. Fuit autem servitus spiritualis multipleX, postquam primus
homo naturali sua libertate abusus, eam sibi et posteris ami-
sit3 et factus est servus hujus, cui derelicto Deo obedivit, pec-
cati nempe, cui mancipati omnes tenentur, tam secundum rea-
tum condemnationiS, quam secundum dominium. Hinc Satanae
potestas et dominatio in filios rebellionis, quae nulla esset nisi
a peccato ortum haberet. Hanc servitutem secuta est ejusdem
velut declaratio et manifestatio, quae et ipsa servitus dicta est3
quando Deus legem moralem pene in animis hominum oblitera-
tam, saltem valde obscuratam, de novo sanciens, rigidam illius
exactionem proposuit3 ut homo dominantis peccati tyrannidem
ex eo cognosceret, quod de praestanda legis conditione 1111 esset
desperandum. Accessit lex ceremonialis, qua merita condemna-
tio obsignabatur variis typiS, quibus homo de reatu convictus,
maledictionem extremam exspectaret, nisi liberationis ope redi-
meretur.

VI. Huic peccati servituti per legem contestatae, accedit
Servitus vanitatis et miseriae, tam in hoc seculo, quam in
futuro. Cui multiplici servituti, opponitur triplex libertas, nempe
1. Naturae, sive innocentiae, qualis fuit in Adamo. 2.
Gratiae, qualem fideles coelestis vocationis participes in hac
vita percipiunt. 3. Gloriae, qua liberabuntur post hanc vitam
ab omni servitute- corruptionis et miseriae.

VH. Libertati mediae, quae gratiae libertas est, qua donan-
tur in Christo, qui in se, metu mortis per omnem vitam
obnoxii erant servituti, Hebr. 2â€ž15. Libertatis Chris-
tianae nomen specialiter attribuimus, eamque describimus,
conditionem hominurn quos gratia Christi liberavit, qua con-
scientiae eorum a servitute peccati, tyrannide Diaboli, legis mo-
ralis exactione et maledictione, et ceremonialis observatione
exemptae, excusso traditionum humanarum jugo, rebus mediis,

