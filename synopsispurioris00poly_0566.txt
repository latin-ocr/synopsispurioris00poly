546 D1sru'rAT10 XLVI.

Testamento fuerint cruentae3 ut taceam, quod Judaicae obla-
tiones typice tantum, ac significative fuerint expiatoriae, Missa
vero secundum blasphemam Pontificiorum sententiam sit vere
et proprie expiatoria. Relinquitur ergo, si secundum doctrinam
Sacrae Scripturae unicum tantum sit Sacrificium crucis proprie
dictum, J udaicis sacrificiis expiatoriis praefiguratum, necesse
esse, ut illud quod praedixit Malachiasâ€š de Cultu Dei spirituali
atque Eucharistico per Evangelii praedicationem inter omnes
gentes instaurando, metaphorice accipiatur.

XLVII. Nec realis Christi in Missa immolatio, ex illis verbis
ipsius, Luc. 22, 19. 20. Quod pro vobis datur, effundi-
tur, magis evincitur, quam ipsius mors ex istis, Joh. 10, 15.
Animam meam depono pro ovibus. Utrumque enim
ante sacrificium crucis per enallagen temporis praesentis pro
futuro a Christo dictum esse, non ignorant qui vel a limine
sacras literas salutarunt.

XLVIII. Ceterum, etsi nihil boni sit in commentitio Missae
sacrificio, quoniam tamen aliquam boni speciem habet apud
homines mente corruptos, sacrificuli Romanenses fallaci ejus
larva mirum miserumque in modum, non sine erroris efficacia,
in Papatu abutuntur. Ac primus quidem Missae abusus est,
quod sacrificulus eam administraturus 1106 utatur prooemio: Et
introibo ad altare Dei. Fideles enim non amplius habent
altare sub Novo, quale olim habuerunt sub Veteri Testamento,
sed altare ipsorum nunc est in coelis, nimirum, <lesus Christus3
ut Thomas Aquinas non male observavit in vers. 10. 6. 13. ad
Hebraeos, ubi Apostolus nos hujusmodi altare habere asserit,
ex quo non habent facultatem edendi qui hodie tabernaculo
inserviunt, atque hostias Judaeorum umbratiles Christi adventu
abrogatas in ipsius Ecclesiam reducunt.

XLIX. Secundus abusus est in publica peccatorum suorum
confessione, quarn non solum ad Deum, sed etiam ad omnes
sanctos hac vita defunctos, et ad fratres suos dirigit, Ego
reus (inquiens) et indignus sacerdos confiteor Deo
omnipotenti, et beatae Mariae Virgini et omnibus
sanctis ejus, et vobis, fratres, quia ego miser pec-
cator peccavi nimis contra legem Dei, cogitatione,
locutione, opere et omissione, mea culpa, mea
culpa, mea gravissima culpa. Confessio enim quae soli

 

