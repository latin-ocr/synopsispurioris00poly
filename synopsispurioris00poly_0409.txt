DE Emmsosms ET JEJUNHS. 387

nunciare profitentur. Unde illud, Mon ach us habens ob ulum,
non valet obulum.

IX. Attamen ut bonorum communio inter Christianos
non sit κτήσει, possessione, manet tamen χρήσει, usn, divina
lege in perpetuum fixa, Deut. 15. Marc. 14, 7. quae non est,
sicuti Scholastici quidam volunt, liberae tantum voluntatis
cujusque actio, adeoque ad caritatem hanc tantum cohortatio,
sed praecepti seu legis divinae sanctio, conscientiam sub pec-
cato obligans, ac quoad certas ejus circumstantias tantum
libera.

X. Ea autem sapiente Dei consilio ac voluntate nititur, om-
nia ita temperantis ac varie disponentis, ut uni plura, alteri
pauciora attribuerit, pauperemque diviti adjunxerit, Prov. 22, 2.
quos naturae et communis sanguinis, et politias
vinculo, (prout honio animal est πολιτικὸν καὶ mmmmm)
conjunxit, ut unus alteri auxiliatrices manus praeberet, adeoque
unius abundantia, alienae indigentiae succurreret, Es 58, 7.
2 Cor. 8, 13. 14. idque eo magis, quod Deus absolutum et sum-
mum dominium sibi reservans, Ps. 24, 1. 1 Cor. 10, 26. utile
vero diviti concedens, donorum suorum illum dispensatorem
constituerit, ut fideliter ea quoque pauperibus dispensaret, Luc.
16, 10. 11. 12. Quod quamvis debitum, ut tanto fidelius prae-
staretur, promissiones Deus addidit amplae remunerationis, et
fenerationis a Domino, Prov. 19, 17. et neglecti officii graves
comminationes, Prov. 21, 13.

ΧΙ. Accedit ad naturae et politias vinculum, singulare
Christianitatis: quo fideles mystici corporis membra, sub
capite Christo in unum corpus sociati, Deum habent commu-
nem patrem, Christum Dei Filium primogenitum fratrem, ac a
Deo adoptati in filios, spirituque ejus regeniti, inter se fratres,
ac universitatis per Christum redduntur haeredes, quo arctius
ad singulare opitulationis debitum obstringuntur. Unde et
Christus sibi contestatur fieri quod pauperibus suis impenditur,
Matt. 25, 40.

XII. Sunt porro hic ad pleniorem Eleemosynae tractationem,
consideranda, Personae, Quis et quibus3 Res, Quid et quan-
tum sit communicandum3 Communio ejusque Modus, ad-
junctaque promissio.

XIII. Quoad personam erogantem, est haec virtus et

