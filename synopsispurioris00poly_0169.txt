DE LIBERO Ammo. 147

XIII, Quamvis autem ita arbitrium semper sit et maneat li-
berum3 attamen cum qualitas potentiae inhaerens, sive bona,
sive mala, proximum principium et causa sit voluntatis et ac-
tionum, sive bonarum, sive malarum, hinc fit ut illius principii
respectu vere liberum vel non liberum sit et censeatur arbitrium.

XIV. Atque hoc respectu pro ratione variantis conditionis et
status hominis, varie liberum arbitrium considerandum est,
nempe vel in statu creationis et integritatis, vel lap-
sus et corruptionis, vel gratiae et reparationis, vel
denique gloriae et perfectionis.

XV. ‚In statu igitur integritatis, in quo Deus hominem
ad imaginem suam et similitudinem creavit, Gen. 1. qua boni-
tas omnibus creaturis communis, Gen. 1, 31„ singulariter et
peculiariter ad hominem restringitur, quem, ut Salomon inquit,
rectum creavit Deus, Eccl. 7.‚ et ut Paulus, in sapientia, justi-
tia et sanctitate, Eph. 4, 24. Col. 3, 10. in eo, inquam, statu
integritas fuit omnium virium et interiorum et exteriorum, at-
que ut bonitas et rectitudo illuxit in mente, ita etiam vera
libertas, non tantum naturalis illa homini, qua in utramque
partem se habere potuit, sed et libertas seu vacuitas a peccato
fuit3 seu in arbitrio fuit habitus boni, facultas, propensio et
facilitas ad bonum, qua velle et agere bona, malum fugere, et
bonum persequi posset, seu praestare Deo integram obedien-
tiam potuit. Ita ut arbitrium hic fuerit vere liberum, et natura,
et naturae bonitate, ad ejus sanctum exercitium.

XVI. Veruntamen talis hic boni in natura insitus fuit ha-
bitus, ut tamen homo, quemadmodum natura compositus fini-
tusque creatus erat, ita et mutabilis etiam voluntate foret3
neque ita voluntate singulariter confirmata, quin libero arbitrio
abutens a bono se avertere, et ad malum convertere, illud velle
atque eligere, agereque, id est, objecta bonitatis specie incli-
nari ad deficiendum, et deficere sponte et proprio motu posset;
ut et Deo ita permittente factum est. Cujus voluntarium lapsum,
et lex Dei, et comminatio legi addita, et historia lapsus, Gen.
2. et 3. Eccl. 5, 29. evincit.

XVII. Ergo hic arbitrium se habuit libere εἷς τὸ ὁπότερον
utrimque, etiam secundum rationem principii et potentiae
proximae. Liberum quidem fuit a peccato, sed non a mutabi-
litate boni, et possibilitate peccati, ac in utrumvis flexile. Unde

