64 Dispu'rA'rIo VII.

Quam Spiritus S. proprietatem, Graeci ἐκπόρευο-ιν, nos proces-
sionem nominamus.

XXV. His tribus proprietatibus characteristicis, internas ac-
tiones personales connotantibus, tres personae Trinitatis non
tantum inter se interno discrimine distinguuntur, sed etiam
mutua relatione quasi invicem opponuntur, nimirum, Pater
gignens, Filio genito, et uterque spirans, uni spirato, ac vice
versa. ’

XXVI. Notae externae ex quibus earundem personarum dis·-
tinctio animadvertitur, sunt operationes ad extra; quae partim
sunt essentiales, quatenus a totius essentiae, tribus personis
aequaliter eommunis, principio proficiscuntur; partim perso-
nales, aut quatenus ordo personarum agentium in iis conside-
ratur, ut creatio, quae ordinis respectu Patri, tamquam primae
personae, κατ’ ἐξοχὴν attribuitur, aut quatenus sapientiae divinae
οἰκονομία seu dispensatio singularis in iis spectatur: cujus res-
pectu missio Filii ad Redemptionem Patri, Redemptio Filio
incarnato, ac Sanctificatio Spiritui Sancto peculiariter ascribitur.

XXVII. Quartum quod in personae divinae delineatione ob-
servavimus, est, quod eandem ac totam essentiam in se habeat.
Quod divinae personae quarto modo proprium est; quo differt
ab humana persona, quae totam quidem specie, sed separatam
individuo, humanam naturam occupat.

XXVIII. Non ergo essentia est aliquid re ipsa a persona ab·
stractum, aut separatum, sed τῷ λόγῳ seu ratione tantum ab ea
distinctum. Modus enim subsistendi, non realiter personam ab
essentia dividit, sed ratione ac notione tantum discernit.

XXIX. Hinc quaelibet persona divina totus ac perfectus Deus,
tam in Vetere, quam in Novo Testamento, tum subjective, tum
attributive, vocatur, Gen. 1, 1. Rom. 9, 5. Act. 5, 4. et 20, 28.

XXX. Ultimum quod personae divinae tribuimus, est ‘quod
tota essentia divina in ea sit ab aeterno.

XXXI. Non igitur una persona divina certo aliquo tempore ’
ab alia orta est, ut quaelibet humana, sed per sempiternam -
unius ejusdemque essentiae aeternae communionem cum altera
semper exsistit. m

XXXII. Unde essentia unius personae est alterius essentia,
et quicquid de Deo communiter dicitur, de qualibet etiam Tri-
nItatis persona singulariter pronunciatur, quod nimirum sit

