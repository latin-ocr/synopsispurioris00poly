v yffi.

DE LIBERTATE CHms'rIANA. 365

ciis praefiguratus fuerit, intelligentes, inde hauriamus confir-
mationem fidei nostrae. Huc pertinet dictum Christi ad Judaeos,
Joh. 5, 6. Si Mosi crederetiS, crederetis etiam mihi,-
de me 6111111 1116 scripsit, nempe non tantum expressis
vaticiniorum verbis, sed etiam praescriptis ceremoniarum ritibus
et Christum adumbrantibus typis. Sic ex ritu sacrificiorum pro
peccato, doctrinam de perfecta Christi satisfactione, contra novos
Antichristos hodie propugnamus.

XXVIII. Ex his quae de lege ceremoniali Israelitis data,
dicta sunt, judicium fieri debet de Christianorum libertate circa
leges judiciales Mosis, quae certe, quatenus datae a Mose, et>
tali populo, eatenus Christianos non attingunt, nec ligant. Id
tamen observandum in legibus illis, admixta fuisse quaedam
ceremonialia, quae prorsus hoc tempore sunt antiquata, sive in
se, sive ratione analogiae. Cujusmodi fuit praeceptum de cada-
vere suspensi eodem die sepeliendo, ne terra pollueretur quam
Jehova Deus noster in possessionem Judaeis tradiderat, Deut.
21, 22. Quod praeceptum inter ea reponendum est, cum simi-
libus mixtis, quae ad Christum respexerunt, propriique typi ac
destinati illius fuerunt, ac proinde hoc tempore mortiferi.

XXIX. Ad illa vero quae ceremonialia nullo modo sunt, quod
attinet, iterum distinctione opus est. Sunt enim primo in lege
forensi mandata quaedam immutabilia prorsus. Nam quicquid
sancitum est, secundum principia universalia naturae, et ratio-
nem communem legis moralis ad commune bonum, sive jubendo,
sive vetando, munerando aut puniendo, illud quidem in se con-
stanter permanet, et quamvis non sit observandum ex vi poli-
tiae Mosis, tamen quatenus juris et rationis communis est, et
ad naturalem legem pertinet, nulla occasione et pacto potest
contingere, ut refigatur, aut ei cum ratione aliquis obloquatur,
vel cum fructu adversetur, ac proinde ad id libertas Christiana
se non extendit.

XXX. Sunt alia inere et absolute politica, eaque communia,
quae etsi non mutentur ratione aut substantia, sed tum sibi in
se ipsis constent, tum in analogia, secundum quam judicium
fieri potest de causis consimilibus3 in circumstantiis tamen, mu-
tationes subeunt quam plurimas, et pro tempore, loco, personis,
factis, modo, causis atque adjumentis, tum praeteritis, tum
etiam praesentibus et futuris, publicis et privatis, variantur.

