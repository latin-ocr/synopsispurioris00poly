62 D1spnm10 VH.

bulo propterea uti maluerunt, quod hypostasis proprie sumpta,
aequivoce substantiae primae et secundae, rationali et irratio-
nali, persona vero, substantiae tantum primae ac rationali
attribui possit.

VIII. Persona in genere definitur, quod sit substantia, vel
natura individua, intelligens, per se subsistens, ac proprietate
sua incommunicabili, ab aliis vere ac realiter distincta.

IX. Haec definitio ad quamlibet Sacrosanctae Trinitatis per-
sonam adaptata, sic restringitur, quod sit substantia divina
intelligens, per se subsistens, proprietate sua incommunicabili,
a ceteriS, ad quas refertur, realiter distincta, eandem ac totam
essentiam divinam in se habens ab aeterno. '

X. In qua definitione quinque ponderanda sunt. Quorum
primum est, quod sit substantia, peculiari quodam subsistendi
modo, quem* Graeci τρόπον ὑπάρξεως vocant, insignita ac cir—
cumscripta. ι

XI. Differt ergo persona seu subsistentia divina, a Dei essen-
tia tamquam angustius et determinatum, ab eo quod latius
patet atque indeterminatum est.

XII. Nequaquam tamen arbitramur, personam seu subsisten-
tiam in hoc mysterio esse instar substantiae primae, essentiam
instar substantiae secundae. Ipsa etenim Dei essentia est maxime
unica, individua ac singularis, ideoque de tribus personis tam-
quam species de individuis nullo modo dici potest.

XIII. Neque asserendum putamus, essentiam Dei tribus per-
sonis divinis, tamquam totum quoddam, communicari, aut per-
sonas ¹in ea, tamquam partes in toto sibi communicatO, subsistere.
Nam cum essentia Dei sit infinita, ac prorsus impartibilis, non
potest illa de personis divinis, ut totum de suis partibus, prae-
dicari.

XIV. Modus ergo hujus mysterii, ut rationi humanae inex-

plicabilis, humili potius fide adorandus, quam periculosis locu-
tionibus definiendus est.

XV. Porro subsistentiam, tam Filio et Spiritui Sancto, quam
Patri esse ascribendam, ex eo colligi potest, quod et nomina,
et actiones, quae sunt suppositorum, illis attribuantur.

XVI. Nam Domini epitheto, quod est personae subsistentis,
non tantum Pater et Filius, sed et Spiritus S. in Sacris Bibliis
insignitur, ut patet ex horum duorum locorum paralellorum

