208 DISPUTATIO XXII.

Deus, qualem, non tantum (ut volunt Sociniani) auctoritatis,
sed etiam ejusdem naturae divinae respectii, Christum esse tota
Scriptura attestatur.

XLI. Idem de ceteris ad sequentia praecepta additionibus,
quas Christo affingunt, judicandum est. Nam fugienda esse
idola, non tantum Apostoli ex secundo praecepto docuerunt,
1 Cor. 10, 14. et 1 Joh. 5, 21. sed etiam Moses hujus praecepti
interpres, Deut. 7, 5. ubi jubet populo Israelitico, ut Gentium
altaria diruat ac statuas earum confringat.

XLII. Deinde quod nobis non solum non liceat pejerare, ve-
rum etiam ne in veris quidem jurare, nisi ob causas longe gra-
vissimas, easque quibus gloria Dei nititur, non tantum Christus
docuit, Mat. 5, 34„ sed etiam Oseas, cap. 4, 15. juxta hoc tertii
praecepti interdictum, Ne assumito nomen Dei tui in
vanum.

XLIII. Sic quae in Novo Testamento de officio subditorum
erga Magistratum quinto praecepto addita esse existimant, in
Veteri quoque Testamento imperata inveniuntur, Lev. 19, 32.
Prov. 14, 11. Eccl. 33, 25.

XLIV. Neque irae ac vindictae prohibitio in Evangelio, ut
censent, tantummodo repetitur, sed etiam apud Mosen, Lev.
19, 17. 18. et Salomonem, Prov. 24, 24.

XLV. Libidinosum praeterea aspectum, gestus et sermones
obscoenos, septimo, avaritiam, octavo, omnis generis mendacium,
etiam ex levitate profectum, nono, denique pravae cupiditatis
motum etiam involuntarium, decimo praecepto prohiberi, Judaei
ante Christi adventum ex Prophetarum monitis intellexerunt, quae
exstant, Prov. 6, 25. et 23, 31. et 5, 20. et 7, 13. 14. Ps.62, 11.
Prov. 15, 27. Ε3. 56, 11. et 57,17. Prov. 6, 18. 19. et 19, 5. Ps. 9, 8.

XLVI. Mandata quae Sociniani a Christo sigillatim tradita
autumant, aut mores, ut loquuntur, aut externos actus religio-
sos respiciunt, quae vulgo cerimoniae vocantur.

XLVII. Moralia nuncupant abnegationem sui ipsius, toleran-
tiam crucis seu perpessionem et imitationem Christi.

XLVIII. Horum primum, ex propria Socinianorum iuterpre-
tatione, referendum est, tum ad septimum et octavum praecep-
tum, tum imprimis ad decimum3 quandoquidem per abnegatio·-=
nem sui ipsius intelligunt renunciationem concupiscentiae carnis,
oculorum et fastus hujus vitae, ex 1 Joh. 2, 15. 16..

