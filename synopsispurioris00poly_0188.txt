166 DISPUTATIO XIX.

etiam judicio, eo damnabilius agebat Seneca, quod
illa quae mendaciter agebat, sic agebat ut eum po-
pulus veraciter agere existimaret, de Civit. Dei, Lib. 1.
cap. (3. et ejus. Lib. cap. 10.

XII. Ad Idololatriam pertinet etiam cultus Divinus, non so-
lum cum creaturae exhibetur relicto Deo, sed etiam cum colitur
religiose creatura simul oum Deo, sive sit imago manufacta,
sive res alia artificialis vel naturalis extra Dei praescriptum ad
adorationem assumpta: non solum quia cum homines novum
et fictitium constituunt cultum, novum etiam et fictitium con·-
stituunt Deum; quosensu idem Augustinus dicit, Lib. 1. de Con-
sen. Evan g. c. 15. renuisse gentes Ebraeorum Deum colere,
quoniam si alio modo Deum colere vellent quam se
colendum ipsi dixisset, non utique illum colerent,
sed quod ipse finxissent3 quae ratio ad secundam super-
stitionis speciem magis pertinet, nempe ad modum colendi
Deum; sed praesertim, quia quod non debet coli, religiose ado-
ratur, etiamsi factum sit ad repraesentandum Deum. Ibi enim
dupliciter peccatur, 1. quia contra expressum Dei Verbum, quo
prohibet ne quis eum ulla specie exprimat, effingitur Deo figu-
ra, infinita ipsius Majestate prorsus indigna. 2. quia in socie-
tatem cultus cum Deo admittitur.

XIII. Frustra enim et falso contendunt Pontifioii, in V. Test.
non reperiri exemplum, in quo ad Idololatriam revocata sit
adoratio veri Dei, in imagine, cum imagine, vel per imaginem
facta3 cum Scriptura diserte testetur, vituli adoratores in de-
serto publicasse festum J ehovae, Ex. 32, 1. et Micham post
effictam fusilem imaginem quae Teraphim vocatur, J u d.
17, 4. ex argento quod diserte scribitur dedicatum fuisse
Jehovae, dixisse, nunc novi Jehovam benefacturum
esse mihi, ibid. v, 13. et cultum vitulorum Jeroboam, dic-
tum fuisse timorem Jehovae, 2 Re g. 17, 28. adeo ut Jehu
qui vitulorum fuit patronus, et non recessit a peccatis
J eroboam, gloriaretur tamen apud Jonadabum de zelo suo
pro Jehova, 2 Reg. 10, 16.

XIV. Nec obstat quod Scriptura vitulos illos alienos Deos
appellat, quod Judaeos dicit Daemoniis non Deo immolasse,
obtulisse sacrificium Idolo, etc„ non agitur enim illis
locis, de hominum adorantium sensu et existimatione aut inten-

