DE MAGISTRATU Pommo. 625

quibus in Ecclesiam Dei grassantur, armis prius spiritualibus
esse repellenda3 sed si his non amplius sit locus, atque haere-
tici, tametsi errorum suorum sint aliquoties convicti, audaci
nihilominus eorum propagatione in Republica turbas novas
excitent, tum auctoritate Magistratus sunt coercendi, ne ex fac-
tionis illorum tolerantia gravius aliquod incommodum Respu-
blica capiat. Pertinax enim in doctrina fidei dissensio et dis-
tractio, totius societatis humanae perturbationem secum trahit,
ejusque tranquillitatem subvertit.

LXII. Cum olim Magistratus, non minus haereticos, legem
Dei spiritualem, quam alios rebelles, leges ipsorum civiles sedi-
tiose violantes puniverint, non jure, sed vi potestatem illorum
de haereticis ex verbo Dei cognoscendi, illosque secundum illud
corporaliter plectendi, ad forum suum Ecclesiasticum praesules
Romanenses traxerunt.

LXIII. Etenim Magistratus fidelis, Ecclesiae Dei pars illustris,
tam ex fidei analogia, quam ex fidorum Theologorum a se evo-
catorum judicio Sacrae Scripturae consentaneo, una cum suis
Theologis de ipso haeretico potest cognoscere, atque haereticum,
si absque Reipublicae motu aliorum civium consortio diutius
frui non possit, pro sua prudentia ac causae momento coercere.

LXIV. Quo majorem potestatem Magistratus Christiani, quam
homines privati a Deo acceperunt, eo majorem curam ac dili-
gentiam adhibere debent, ne aliquod dogma heterodoxum, aut
a fide Christiana dissentaneum in ipsorum ditione latius vagetur.
Nam praeterquam quod ipsis, ut Ecclesiae membris, universae
Dei Ecclesiae custodia commendata est communiter, eadem ipsis,
ut Ecclesiae nutritiis ac protectoribus, in solidum demandata est
singulariter. Itaque monendi sunt, ne subditis suis a vera Reli—
gione alienis falsam publice profitendi licentiam indulgeant, et,
quibuscunque possunt rationibus, privata quoque hujus exercitia
impediant.

LXV. Finis ultimus Magistratus, est Dei gloria; subordinatus
subditorum ejus concordia ac tranquillitas. Hinc pro Regibus et
omnibus in eminentia constitutis, preces atque interpellationes
a nobis fieri vult Apostolus, ut sub eorum auctoritate tranquil-
lam ac quietam vitam degamus cum omni pietate et venera-
tione, 1 Tim. 2, 2.

40

