184 DISPUTATm XX.

et Labanis, qui per Deos Nachoris juravit, Gen. 31, 53. osten-
dit. Nam non ideo probatur vitium jurijurando adhaerens, etsi
juramenti fides et veritas probetur.

LV. Secundo quaeritur, an juramenta per falsos Deos aut
creaturas facta, servanda sint ab iis, qui postea melius edocti,
errorem in juramento admissum agnoscunt. Respondemus, si
res jurejurando promissae sint bonae et justae, omnino servanda
esse ejusmodi juramenta arbitramur, ex Analogia loci Matt.
23, 16. et seqq.

LVI. Tertio quaeritur, an omnia juramenta et vota ser-
vanda sint, quae de rebus futuris concepta aut nuncupata sunt.
Respondeo, omnia ea juramenta ac vota esse servanda, quae
conditiones supra a nobis allatas habent, licet ea gravia nobis
aut damnosa sint, ut David testatur, Ps. 15, 4. et exemplum,
quod exstat Jos. 9. de GibeonitiSâ€š et Jud. 21, 1. de Benjamitis, etc.

LVII. Si quae tamen jurejurando promissa sunt, quae cum
Dei verbo pugnant, tum valebit illud vulgare, In turpi voto
muta decretum, in malis promissis 'rescinde si-
dem, quemadmodum exemplum Davidis, 1 Sam. 25, 33. et
Christi reprehensio, Marc. 7, 11. demonstrant. Nam nullum ju-
ramentum, quamlibet sacrum et vehemens, hominem potest
solvere ab obedientia quam Deo debet, nec juramentum potest
esse iniquitatis vinculum.

LVIII. Quarto quaeritur, an latroni aut piratae fides data
sit servanda. Respondeo, latroni ac piratae servandam esse fidem
in promissis quae damnum tantum privatum secum trahunt, ex
dicto Davidis Ps. 15. Si quid vero adversus rempublicam, aut
boni civis officium juramento promissum sit, id servari non po-
test, quia id contra legem Dei pugnat.

LIX. Quinto quaeritur, an fides haereticis sit servanda. Ne-
gant id RomanenseS, quia lex Dei haereticos punire jubet. Sed
respondeo, nec omnium haereticorum poenam mandat Deus, et
si quorum poenam mandat, non mandat eorum poenam quibus
fides publica in contrarium est data. Quemadmodum licet male-
dicentes principi divina lege puniebantur, noluit tamen David
Simei propter hoc crimen, contra fidem datam poena comme-
rita affici.

LX. Sexto quaeritur, an frangenti fidem fides quoque fran-
genda sit. Respondeo, in juramentis reciprocis aut conditiona-

