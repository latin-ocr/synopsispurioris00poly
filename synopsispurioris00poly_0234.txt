212 D1sPUTA'r1o XXIII.

Gal. 4. 24. in utroque enim diversa prorsus salutis ratio insti-
tuitur, cum illud promittat vitam sub conditione operum, hoc
autem remissionem peccatorum et vitam aeternam, innitenti
Christo per fidem. Ideo dicuntur excidisse a gratia, qui
per legem volunt justificari, Gal. 5, 4. Et lex promissi·-
oni ita opponitur, ut si ex illa sit haereditas, ex hac esse
non possit, Gal. 3, 18. Eadem ‘est ratio oppositionis Legis
operum, et Legis fidei, Rom. 3, 27. quarum prima intel-
ligitur, doctrina qua salus promittitur, sub conditione si om-
nia feceris; altera vero, doctrina qua eadem salus proponitur
sub conditione si credideris, quam ipsam conditionem gra-
tis dat Deus ut impleant quicunque justificantur.

Vll. Hoc igitur sensu, Vetus Testamentum dicitur Mi-
nisterium mortis, litera occidens, 2 Cor. 3, 6. into-
lerabile jugum servitute cultores premens, Act. 15, 10. Um-
bra tantum futurorum bonorum, Heb. lO, 1. imperfec-
tum, abolendum, etc. Cui oppositum Novum Testam. ea qua
diximus significatione, est ministerium Spiritus vivifican-
tis, lene Christi jugum, donans nos spiritu adoptionis, et
libertate filiorum Dei, Matt. 11, 29. Rom. 8, 17. habens veram
imaginem rerum, perfectum et aeternum.

VIII. Figurate per Metonymiam Vetus et Novum Testam.
appellantur libri qui codice Veteris Test. continentur, et Apo-
stolorum atque Evangelistarum scripta, quo modo in rebus hu-
manis, tabulae et signa testamentorum, Testamenta vocantur,
qua ratione etiam signa Sacramentalia, eandem Testamenti de-
nominationem assumunt. Sic Apostolus 2 Cor. 3, 14. loquitur de
velamine manente in lectione Veteris Testamenti.
Ex cujus dicti analogia, lectio Evangelii potest dici lectio Novi
Testamenti, quo sensu, vulgo Novi Testamenti nomen pro
Evangeliorum codice usurpatur. Nam quod in eodem cap. verS.
6. loquitur de Ministris Novi Testam. id ad codicem sa-
crum non pertinet. Ad signa vero quod attinet, Poculum Eucha-
ristiae Christus ipse, μετωνυμικῶς, Novum Testam. in san-

guine suo appellavit, Luc. 22, 20. et Apostolus Testamentum
seu foedus circumcisionis, Act. 7, 8.

IX. Horum librorum et signorum convenientia et discrimen,
pendet a materiis subjectis et revelationis modis, de quibus quia
in aliis acceptionibus dicendum erit, levi negotio quid de utris-

