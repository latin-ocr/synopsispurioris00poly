152 DISPUTATIO XVII.

agat spiritualia, id est, Deo vocanti consentiat et obediat, poe-
nitentia, fide, et sanctitate ve1·a; ita ut inchoet, conetur et ope-
retur interiorem et exteriorem obedientiam, seu bona opera
Deo placentia; idque tum in spiritualibus et ad Regnum De'i
pertinentibus, 1 Cor. 2, 14. tum civilibus, et ad disciplinam
externam spectantibus, quas religiosus ex fide et ad Dei gloriam
vult et agit, Rom. 14, 7. 8. 1 Cor. 10, 31. Jac. 4, 15. Quin in
illis ipsis eodem Spiritu proficit et perseverat.

XXXVI. Hae tamen actiones et opera, utut secundum ra-
tionem principii sui boni, regenerationis scil. et Spiritus Sancti
assistentiam, ad normam divinae legis edita, sint bona3 attamen
cum respectu reliquiarum carnis, multis defectibus contaminen—
tur, absolute bona non sunt. Es. 64, 6. censentur vero ut hujus-
modi, divina acceptatione in Christo Salvatore, obtegente infir-
mitates nostras, et propter Spiritus Sancti operationem, et spi-
ritualis partis praedominium‚

XXXVII. Hic ergo homo Dei gratia et Spiritu renatus non
tantum παθητικῶς, passive, sed et ἕνεργητικῶς, active, se ha-
bet, ac incipit Deo συνεργεῖν, id est, ut loquitur passim Augus-
tinus, gratia Dei praeveniente, praeparante et ope-
rante, homo regenitus, ab eadem gratia ducente et comi-
tante, cooperante et adjuvante, actus, vult et agit, et
eadem subsequente proficit et perseverat. Non secus quam
puellus nutricis manu ductus et suffultus ambulat; et puer,
manu a praeceptore ducta, pingere discit et pingit, quia ita
agitur ut simul agat.

XXXVIII. Non otiosa itaque hic voluntas, sed liberatae vo-
luntatis aliqua est libertas et actio, ut Scriptura confirmat, Phil.
2, 13. 2 Cor. 3, 17. Rom. 6, 18. etc. Atque in eandem senten-
tiam praeclare Augustinus, Lib. de Corruptione et gratiaJIn-
telligant, inquit, si filii sunt Dei, Spiritu Dei se agi,
ut quod agendum est, agant, et eum egerunt, illi a
quo aguntur, gratias agant. Aguntur enim ut agant,
non ut ipsi nihil agant.

XXXIX. Ad malum idem, et proh dolor! identidem, se ha-
bet liberum arbitrium. Quim enim in renatis, ob inchoatam, non
perfectam regenerationem, seu renovationem naturae, id est, men-
tis, voluntatis, affectuum et potentiae, semper maneant reliquiae
carnis seu peccati, magnaque infirmitas, quae objectis (quae

