110 Ι ΒῙΞΡΗΤΑΤΙΟ XIII.

creata factaque; verum ex nihilo primo homini in faciem, os et
singulariter nares insufflata, et insufflando creata, ut ait Augustinus.

XX. Afflatum seu inhalationem quidam proprie, ut
plasmationem intelligunt, pro corporea- oris actione assumpto
corpore facta; symbolumque externum fuisse volunt ipsius ani—
mae creatae, hominem animantis3 alii improprie pro singulari
et simpliciter immediata Dei vi et actione in condenda hominis
anima. Huic sententiae et nos accedimus. Et sane duo hic con-
sideranda, quod anima exterius advenerit, et analogice divinae
essentiae respondeat.

XXI. De sede ejus et speciatim mentis, varie disputatum
est. Sunt qui inexplicabilem hanc quaestionem fecerunt. Alii
per totum corpus aequaliter diffusam volunt, totam in toto et
in qualibet parte totam, sed in certa quadam parte magis vi-
deri inesse, quod ibi sit ejus facultatis praecipuum instrumen-
tum, ut post Ambrosium et Augustinum Scholastici. Alii spe-
cialem illi sedem attribuunt, et Academici quidem caput seu
cerebrum, Peripatetici ac Stoici pectus seu cor.

XXII. Nos postremam sententiam, Scripturam Sacram et
Veteres fere Patres secuti, amplectimur, ac in corde ut in centro
ac recessu animam esse secundum essentiam (unde *et cor pro
omnibus animae facultatibus, nempe sapientia, voluntate et
affectu ponitur) statuimus3 exercere autem suas potentias in
corpore, et quidem per propria ejus instrumenta, utpote per
cerebrum intelligere. Ita ut essentialiter' in certa hac parte sit,
virtualiter in toto corpore, Deut 29 4. Rom. 1, 21. Mat. 15,
19. et 22, 37.

XXIII. Quod vero alibi anima omnis carnis, adeoque et ho-
minis, in sanguine dicatur, imo ipse sanguis anima, Gen. 9. et
Lev. 17„ quod et Empedocles aliique affirmarunt, intelligendum
est non de anima ratiocinante, sed vitali ejus facultate et vita ipsa.

XXIV. Habet ea naturalem et immotam affectionem et sym· ¹
pathiam ad corpus, ut ad alteram compositi partem, organum-
que ejus accommodatum et proprium3 ipsaque corpori sensum,
vitam ac motum tribuit, et in eo principatum exercet, illud
regit ac moderatur. Non tamen ab eo simpliciter dependet, aut
organica est, ut quae ab eo separari, per se subsistere, privata
munia obire sine ejus adminiculo possit, corporique superstes
maneat. Nihilominus sine 6ο plene beata non est, sed tum

