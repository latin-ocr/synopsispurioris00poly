656 DrsPUTATIO LII.

tem suam singulari ratione manifestaturum, non tantum signis
certis, sicuti Mosi ac Prophetis suam praesentiam extra ordinem
nonnunquam per signa patefecit, sed vel imprimis in humana
Christi natura jam glorificata3 per quam veluti conjunctum di-
vinitatis instrumentum, plenius ac manifestius divinas suas pro-
prietates ac gloriam quodammodo spectandam exhibebit. Quem-
admodum aliquod ejus rei documentum exhibuit in glorificatione
Christi, Matth. 17, et Luc. 9. item in visionibus illis quae Apo-
stolo Paulo in Paradisum rapto, 2 Cor. 12. et Apostolo J ohanni
per Spiritum acto, non nunquam oblatae sunt passim in Apo-
calypsi.

XIV. Interim tamen asserimus, visionem Dei, in qua ipsa
summi boni essentia per se consistit, non esse proprie corporis
sed animi: quia essentia spiritualis per se corporeis oculis non
patet. Unde et Deus absolute ἀόρατος ab Apostolo appellatur, Col.
1, 15. Id vero hinc quoque patet, quod animae fidelium in coelis
hac beatitudine ex Dei visione jam fruantur, et quod Angeli in
coelis semper videant faciem Patris qui tamen corporibus carent.
Quemadmodum etiam Apostolus idcirco vocem cognitionis et
visionis inter se permiscet, atque hunc aspectum de facie in
faciem, cognitioni quae ex parte est, exserte opponit, '1 Cor.
13, lahem fidei, 2 Cor. 5, 8.

XV. De modo hujus visionis multa subtiliter et curiose dis—
putant Scholastici: nos ea tantum delibabimus, quae Sacrae
Scripturae fundamentis, aut ratione firma nituntur, atque ad
οἰκοδομὴν τῆς χρείαις pertinent, reliquis speculationibus vanis ad
auctores suos remissis.

XVI. Et primo quidem disputatur ab illis, an beati ipsam
divinam essentiam immediate sint visuri, an vero ejus quendam
fulgorem spiritualem tantum et ἀπαύγασμα. Nos asserimus,
fulgorem illum quemcunque tandem constituant, necessario fore
rem creatam, ac proinde a Deo diversam. Scriptura vero testa-
tur, nostram beatitudinem in visione ipsius Dei consistere, ut
supra est probatum3 atque ideo visuri eum dicimur, de
facie ad faciem, et cognituri prout cogniti snmus,
1 Cor. 13, 12. et visuri sicuti est, 1 Joh. 3. Et ratio evi-
dens id ipsum (1110(1110 evincit, quia nulla res creata summum
nostrum bonum esse potest: solus vero Deus increatus appeti-
tum et mentem hominis vere explere et satiare- potest.

..η --44-.;.ι,« ῌᾴκᾼ

