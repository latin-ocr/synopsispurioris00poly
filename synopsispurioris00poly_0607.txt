DE D1scn>LmA EccmsmsTIcA. 587

est, una externa et ordinis, alia interna et spiritualis: ita et
excommunicatio vera ac justa utramque hujus communionis pri-
vationem certo modo ac certa conditione respicit.

XLV. Externam communionem inter Ecclesiae membra du-
plicem statuit Scriptura, unam mere Ecclesiasticam, alteram Îº
conversationis Christianae in vita civili.

XLVI. Ab Ecclesiastica communione excluditur homo excom-
municatus: quia per excommunicationem privatur omnibus sig-
nis gratiae divinae, quae Deus suae Ecclesiae peculiaria esse
voluit, et per quae Ecclesiae suum favorem singularem demon-
strat3 qualia sunt, 1. Omnia munera Ecclesiastica, a quorum
usu necessario excidit excommunicatus. 2. Participatio Sacra-
mentorum. 3. Verbi et precum communio: quatenus compre-
hendit tabulas foederis mutui inter Deum et Ecclesiam initi,
aut promissiones ac consolationes Evangelicas credentibus ac
resipiscentibus factas3 unde etiam in Veteri Testamento a totius
tabernaculi ac templi usu et communione exclusus fuit.

XLVII. Etsi autem in prima Ecclesia etiam ab eis excludi
solebant excommunicati, nos tamen sub Novo Testamento id
non esse necessarium judicamus, quia templa nostra nihil in se
Sacramentale continent, quale tabernaculum ac templum Vct.
Test. continuit, nec peculiares ab aliis locis gratiae promissi-
ones habent, ut superstitiose credunt Pontificii, contra assertio-
nem Christi, J oh. 4, 21. 23. Deinde quia excommunicati a verbi
auditu aut publico aut privato excludendi non sunt, quatenus
in eo continentur admonitiones atque exhortationes ad fidem
ac resipiscentiam3 et quatenus in eo etiam pro eorum conver-
sione ab Ecclesia oratur. Quemadmodum videmus 1 Cor. 14, 23.
etiam infideles ad Christianorum conventus fuisse in eum finem
admissos, et Christus ipse in eum finem inter peccatores et pu-
blicanos conversatus est, et Apostolus expresse monet 2 Thess.
3, 15. Ut non ducamus ejusmodi hominem ut inimi-
cum, sed ut admoneamus eum tamquam fratrem.

XLVIII. Communio conversationis Christianae in vita civili
ex praecepto Apostolico etiam abrumpitur per excommunica-
tionis usum, ut homo scilicet hujusmodi pudefiat, et ad meli-
orem mentem revocetur. Verba Apostoli perspicua sunt, 1 Cor.
5, 11. Nunc autem scripsi vobis ne commisceamini
cum eis, et cum eJ'usmodi ne edatis quidem. Et 2J0h.

