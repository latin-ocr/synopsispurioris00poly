488 DisPUTArlo XLIII.

XXXIX. Ergo Sacramentis a Deo institutis nostri causa, crebro
ac reverenter in vera poenitentia ac fide utendum, ut ad ea quae
nobis promittuntur credenda, vehementius moveamur, ne Sacra-
mentorum vis contempta, sacrilegos faciat3 aut pignore quo se
Deus sponte obligavit, neglecto, a promissa haereditate excidamus.

XL. Ipsi ergo debitas pro Sacramentorum institutione per-
petuo gratias agentes, et memores juramenti fidelitatiS, quo in
Sacramentorum perceptione obstringimur, velut spirituales mi-
lites adversus Satanam, carnem et mundum, perpetuam militiam
exerceamus3 in qua his adminiculis adjuti, tandem eo pervenia-
mus, ubi cessantibus signis, rem ipsam beata visione contem-
plabimur, et aeterna fruitione possidebimus, finito omni bello,

in perpetua pace degentes, cum Principe pacis Jesu Christo:
cui gloria in aeternum.

OOROLLARIA.

I. Post constitutum Canonem Novi Testamenti,
nullum verbum institutionis aut mandati divini
agnosci debet, quod accedens ad elementum faciat
Sacramentum, si in Apostolorum aut Evangelista-
rum scriptis non sit expressum.

II. Nulla Sacramenta sunt absolute ad salutem
necessaria.

III. Nulla etiam sunt ex hypothesi praece-pti di-
vini, ita necessaria, necessitate medii, ut si contem-
ptus abfuerit, et impossibilitas privationis causa
fuerit, possit aut debeat a participatione salutis
arceri, qui visibili elemento non potuit uti.

lV. Septenarius Sacramentorum numerus, non so-
lum in Scriptura nullum habet fundamentum: sed
nec apud aliquem Scriptorem Ecclesiasticum qui
primis decem seculis vixerit, praecise ostendi
potest

V. Nihil' habet rationem Sacramenti extra usum
a Deo institutum.

VI. Nullus infidelis fit particeps rei significatae
in Sacramento.

 

