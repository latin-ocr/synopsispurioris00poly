DE S. SCRIPT. Nsscssss. ET AuorOR. 15

tinere, ut S. Scripturam custodiat, cum omni religione ac cura
ejus integritatem conservet, a corruptelis hominum vindicet,
ejusque divinitatem aliis manifestet, ac probet, unde et στῦλος
καὶ ἑδραίωμα τῆς ἀληθείαις 3 Ρ31110 1 Τ1111. 3. vocatur; nulla
tamen hinc Ecclesiae in Scripturam auctoritas est colligenda, sed
ministerium tantum et praeconium, quemadmodum principum
et magistratuum edicta, a praeconibus et ministris auctoritatem
suam non mutuantur, etsi per eos innotescant, et publicentur.

XXXI. S. Scripturae vero auctoritatem longe majorem esse
quam Ecclesiae, inde nobis manifestum sit; quod Ecclesia errare
possit, Scriptura non possit; deinde quod Ecclesiae autoritas
(quaecunque tandem illa est) a Scriptura sit, sicut Pontificii
ipsi agnoscunt, cum auctoritatem suam ex Scriptura probare
conantur; denique quia Spiritus Sancti testimonium, quod om-
nibus veris Christi ovibus commune est, J oh. 10. item notae
illae divinae, quae in Sacra Scriptura se produnt, majoris multo
sint auctoritatis et ponderis, etiam quoad nos, quam solum Ec-
clesiae testimonium, cum Ecclesiae hoc testimonium persuasi-
onem non nisi humanam3 Spiritus Sanctus autem, per Scrip-
turae illas divinas notas, fidem salvificam et divinam animis
nostris ingeneret.

XXXII. Imo et testimonium Ecclesiae antiquae, quae Pro-
phetis et Apostolis coaeva aut proxima fuit, nobis multo ma-
j0ris est ponderis, quam hodiernae3 quia Ecclesia illa antiqua,
praeter illa argumenta quae cum hodierna habet communia,
externa quoque et singularia Propheticae et Apostolicae mis-
sionis signacula audivit et vidit. Nempe responsa per Urim et
Tummim‚ miracula, Spiritus S. singularia dona, prophetiam ex-
traordinariam, et similia. Quare et Ecclesia hodierna antiquae
illius testimonio, ad librorum divinorum auctoritatem agnoscen-
dam, uti quoque debet et solet. Omne autem, argumentum, quo
aliquid probatur, evidentius et nobis notius esse debet, quam
ipsa conclusio.

XXXIII. Tantum vero abest, ut sacrorum librorum auctoritas
ab Ecclesiae testimonio vel solum, vel praecipue apud fideles
pendeat; ut contra nullo modo ab illo pendeat. Nam sicuti lex
a Magistratu aliquo lata, a nullis pendet, nisi a quibus ipse
Magistratus pendet; ita lex divina a nemine pendere potest,
nisi ab ipso Deo: qui a nulla creatura pendet. Et sicuti prin-

