DE MISSAE SAOR1r1c1o EJUSQUE Assusmus. 539

tributum esse asseverat, ut Ps. 110, 1. Hebr. 7. et sequentibus.

XXVI. Hinc patet, commentitiam esse distinctionem inter
Christum ut primarium, et Missificos ut secundarios Novi Tes-
tamenti Sacerdotes. Nusquam enim Christus, ut primarius Sa-
â€šcerdos aliis excellenter, ut secundariiS, sed passim, vel relate,
ut adumbratus Sacerdos adumbrantibus sub Veteri, vel ut uni-
cus pluribus sub Novo exclusive opponitur.

XXVII. Et sane nulla conditionum quae in Sacerdote Novi
Testamenti requiruntur, in sacrificulis Romanensibus invenitur.
Harum prima est, ut abrogato sacerdotio Levitico, Sacerdos
Novi Testamenti sit secundum ordinem Melchisedeci, atque
adeo sine patre, sine matre, sine genere, nec initium dierum
habens, nec vitae finem, atque in aeternum manens, ex vi in-
dissolubilis vitae. Quod soli Christo Apostolus attribuit, Hebr.
7, 15. 61 seqq.

XXVIII. Secunda conditio est, ut secundum definitionem Sa-
cerdotis Novi Testamenti, qui Sacerdos est, simul sit sacrifi-
cium, Sacerdos scilicet per quem, et sacrificium, quo homines
Deo reconciliantur3 Quod soli Christo proprium est quarto
modo. Nam is proprie ratione principii formalis est Sacerdos
secundum naturam divinam, ratione autem principii materialis
sacrificium, secundum naturam humanam.

XXIX. Tertia est, ut quemadmodum sub Veteri, sic sub
Novo Testamento, Sacerdos major ac dignior sit suo sacrificio
externo. At sacrificuli homines peccatis contaminati nulla ra-
tione sunt majores aut digniores corpore ac sanguine Jesu
Christi agni immaculati. Nulla ergo ratio patitur, ut corpus ac
sanguis Jesu Christi ab ipsis Deo in Missa offeratur.

XXX. Quarta est, ut Sacerdos Novi Testamenti sit sanctus,
innocens, impollutus, et segregatus ab omni peccato. Qua per-
fecta sanctitate cum solus Christus sit exornatus, non sine ma-
nifesto sacrilegio homines quibuslibet vitiis obnoxii, quales sunt
sacrificuli, in sacerdotium irrumpunt.

XXXI. Quinta est, ut Sacerdos, prout definitur in Novo Tes-
tamento, ejus quoque sit Mediator. Nam finis Sacerdotii est
hominis peccatoris reconciliatio cum Deo, quod est proprium
Mediatoris effectum, ut docet Apostolus, Hebr. 9, 15. Itaque
ob id Novi Testamenti Mediator est, ut morte inter-
cedente ad redemptionem earum praevaricationum

