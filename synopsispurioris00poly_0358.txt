336 Ι ΒῙΞΡΠΤΑΤΙΟ XXXIII.

prior ratio imputationis diserte removetur a negotio justifica-
tionis.

XXIII. Mirum autem hic videri non debet Christi justi-
tiam non meritoriae solum, sed et materialis, imo et
formalis causae rationem habere, cum id fiat diversimode,
nempe qua illa est, propter quod, in quo seu ex quo, et per
quod justificamur.

XXIV. Haec applicatio in nobis fit a Spiritu S. 1 Cor.
6, 11. dono scilicet fidei. Ipse enim eam per ministerium Evan-
gelii (quod ministerium Spiritus dicitur, 2 Cor. 3, 8.)
ingenerat, ac Verbo suo et Sacramentis confirmat et auget,
Phil. 1, 29. Gal. 5, 5. Unde et Spiritus fidei dicitur, 2 Cor.
4, 13. qua Deum ut gratiosum, Christum ut Redemptorem,
ejusque justitiam, et ex ea vitam aeternam apprehendimus,
Joh. 1. 12. Rom. 9, 30.

XXV. ‘A parte ergo nostra, fide, Rom. 5, 2. Act. 26, 18. et
ex fide, et per fidem, Rom. 3, 30. justificamur, et justificat
nos Deus. Fide, inquam, in Deum et in Jesum Christum
Dominum, Act. 26, 18. ex fide in fidem, Rom. 1, 17. et
quidem fide sine operibus exclusive; fide, et non ope-
ribus legis, opposite3 et non nisi ex fide, ac tantum
fide, id est, sola fide, Rom. 3, 28. 30. Gal. 2, 16. Luc. 8, 5.
Unde etiam vocatur justitia haec, justitia fidei, Rom. 4,
11. 13. justitia Dei ex et per fidem Jesu Christi,
Rom. 3, 22. et 9, 30. justitia quae est ex Deo in fide,
Phil. 3, 4. Atque ea fides justitiaque ex fide, legi et operibus
meritisque similiter opponitur.

XXVI. Atque tum fides non modo doctrinam Evangelii,
habitum actionemque mentis, puta nudam notitiam et cogni-
tionem Dei, Christi et Spiritus Sancti, sed et complexim volun-
tatis actum, Eph. 3, 12. 17. nempe fiduciam in Deum et Chris-
tum ac promissiones, de remissione peccatorum, justitia, vitaque
aeterna, denotat: quas res veras, et bonas et salutares, non
universim modo, sed et now-³ ἰδίαν, sigillatim sibi apprehendit,
atque ita licet· extraneas, suas facit, Matt. 9, 2. Rom. 4, 20. 21.
quae fides justificans vulgo dicitur. Quando vero noti-
tiae Justificatio tribuitur, Es. 53. Joh. 17, 3. synecdochica et
familiari Heb. loquendi ratione etiam fiduciam complectitur.

XXVII. Justificamur ergo hac fide, ex fide et per fidem,

