DE Varum ET Novo TESTAMENTO. 217

mundi, sed per justitiam fidei, Rom. 4, 13. Quia Jesus
Christus heri et hodie, idem etiam in secula, Ebr.
13, 5. Ideo Paulus Rom. 4, 1. et 6. ita diligenter adducit exem-
pla Abrahami et Davidis in justificationis negotiO, ut evincat,
neminem aliter fuisse ab initio mundi justificatum, quam fide
in Christum.

XXII. Detestanda est igitur eorum audacia, qui cum impuro
Serveto non aliter de populo Israelitico senserunt, quam de
porcis ex Epicuri grege, qui in hac terra a Deo saginati, citra
ullam'spem coelestis immortalitatis vixerint. Nec minus aliorum
error rejiciendus est, qui verum discrimen Veteris et Novi
Testamenti tollentes, in utroque praeceptorum a Mose et Christo
traditorum observationem causam salutis constituunt, et fidem
cum exsecutione mandatorum legis sub Veteri Testamento, et
Evangelii sub Novo (quae perfectiora fuisse fingunt, sive nu-
merum spectes, quia plura addita, sive uniuscujusque excellen-
tiam, quia ampliata) confundentes, justitiam operum utrobique
inducunt, eamque in potestate nostra sitam et viribus humanis
paratam.

XXIII. Falsum est enim, Christum Legi Mosis aliquid addi-
disse, ut ex imperfecta perfectam redderet, cum lex, cum pri-
mum a Deo lata fuit, semper fuerit perfectissima bonorum
operum regula, quando nihil perfectius requiri possit, quam
dilectio Dei ex toto corde⁶ quae totius naturae integritatem, et
omnium cogitationum, verborum et actionum, cum norma jus—
titiae conformitatem requirit. Hinc est quod qui vitam ex ope-
ribus quaerunt, ad legem Christus remittit, Matt. 19, 17. Luc.
10, 28. Quodsi lex impleta habet efficaciam conferendi vitam
aeternam, ad ejus perfectionem nihil addi potest. Et Bellarmi-
nus ipse sui oblitus, recte notat, Christum, Matt. 5. non dixis-
se, nisi abundaverit justitia vestra plus quam Pro-
phetarum, sed plus quam Scribarum, etc. ut signi-
ficaret, se non tam velle addere ad onera praecep-
torum Legis, quam tollere de medio corruptelas
Scribarum et Pharisaeorum, De justific. Lib. 4. cap. 4,

XXIV. Hos errores novi Photiniani a Pelagianis mutuati
sunt, in eo tantum a Pontificiis distantes, quod gratiae neces-
sitatem non agnoscant, ut possint impleri praecepta illa tam
vetera interpolata, quam nova promulgata. Hi enim etsi utram-

